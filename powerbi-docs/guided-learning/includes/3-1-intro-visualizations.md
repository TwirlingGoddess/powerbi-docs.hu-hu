Üdvözöljük a Power BI **Interaktív tanulás** oktatóanyagának **Vizualizációk** szakaszában. Készüljön fel egy, a Power BI rengeteg vizualizációjáról szóló, szórakoztató, érdekes és hasznos tudnivalókkal teli bemutatóra. És ez még nem is az összes – a vizualizációk tárát folyamatosan bővítjük!

![](media/3-1-intro-visualizations/3-1_1.png)

Az üzleti intelligenciával kapcsolatos munka végeredménye természetesen a látványos megjelenítés. Az adatokat meggyőző és informatív stílusban szeretnénk bemutatni, és *ki szeretnénk emelni* a lényeget. A Power BI számos impozáns vizualizációval rendelkezik, amelyeket szinte korlátlanul személyre szabhat, úgyhogy semmiképp se ugorja át ezt a szakaszt!

Elsőre úgy tűnhet, hogy a szakasz nagyon sok témakörből áll, de ne aggódjon: minden témakör rövid, vizualizációkkal teli és könnyen befogadható. Jó esetben gyorsan végighalad a szakaszon, és közben már el is képzeli, hogyan jeleníti majd meg saját adatait az itt bemutatott vizualizációkkal.

Elsőként a vizualizációk alappilléreit vesszük szemügyre – az egyszerű, mindenki által ismert vizualizációkat –, és szeretnénk biztosítani, hogy Ön elsajátítsa azok minden csínját-bínját. Ezt követően a bonyolultabb, vagy legalábbis kevésbé gyakran használt megjelenítések felé fordulunk, és hasznos jelentéskészítő praktikákat is átveszünk.

Jó szórakozást! Van mit tanulni!

## <a name="introduction-to-visuals-in-power-bi"></a>Bevezetés a Power BI vizualizációiba
Az adatok megjelenítése a Power BI egyik legfontosabb része (vagy építőeleme, az oktatóanyag korábbi meghatározását alkalmazva), a vizualizációs elemek létrehozása pedig az információk megértésének és megosztásának legkönnyebb módja.

A Power BI alapértelmezés szerint rengeteg vizualizációval rendelkezik, az egyszerű sávdiagramoktól a térképekig, és olyan különlegességeket is megtalálni benne, mint a vízesések, a tölcsérek, a mérőeszközök és számos más elem. A Power BI Desktop széles körben kínál oldalformázó eszközöket, például alakzatokat és képeket, amelyekkel életre keltheti a jelentéseit.

