---
title: Irányítópult-témák használata a Power BI szolgáltatásban
description: Megtudhatja, hogyan használhat egyéni színpalettát, és hogyan alkalmazhatja azt egy egész irányítópultra a Power BI szolgáltatásban
author: mihart
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 05/30/2018
ms.author: mihart
LocalizationGroup: Create reports
ms.openlocfilehash: 1ea92be426312a738e03d78454a4c83a82b233c5
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34722520"
---
# <a name="use-dashboard-themes-in-power-bi-service"></a>Irányítópult-témák használata a Power BI szolgáltatásban
Az **Irányítópult-témák** használatával egységes színtémát alkalmazhat az egész irányítópultra, például a cég színeit, az évszaknak megfelelő színeket vagy bármely más színtémát, amit csak szeretne. **Irányítópult-témák** alkalmazásakor az irányítópulton szereplő összes vizualizáció a kiválasztott téma színeit fogja használni (ez alól van néhány kivétel, amelyeket a cikk későbbi részében mutatunk be).

![irányítópult-minta témával](media/service-dashboard-themes/power-bi-full-dashboard-theme.png)

Az irányítópulton lévő jelentésvizualizációk színének megváltoztatása nem befolyásolja a jelentésben szereplő vizualizációkat. Ha olyan jelentésből rögzít csempéket, amelyhez már [hozzá van rendelve egy jelentéstéma](/desktop-report-themes.md), választhat, hogy meg szeretné-e tartani a jelenlegi témát, vagy inkább az irányítópult-témát szeretné használni.


## <a name="prerequisites"></a>Előfeltételek
* Annak érdekében, hogy követni tudja a lépéseket, nyissa meg az [Értékesítési és marketing minta irányítópultját](sample-datasets.md).


## <a name="how-dashboard-themes-work"></a>Az irányítópult-témák használata
Először nyisson meg egy olyan irányítópultot, amelyet Ön hozott létre (vagy amelyhez szerkesztési jogosultsága van), és amelyet testre kíván szabni. Válassza a három pontot (…), majd az **Irányítópult-téma** lehetőséget. 

![irányítópult-téma választási lehetőség](media/service-dashboard-themes/power-bi-dashboard-theme.png)

A megjelenő irányítópult panelen válasszon az elérhető beépített témák közül.  Az alábbi példában a **Sötét** témát választottuk.

![Világos lehetőség kiválasztva](media/service-dashboard-themes/power-bi-theme-menu.png)

![Sötét téma alkalmazva](media/service-dashboard-themes/power-bi-theme-dark.png)

## <a name="create-a-custom-theme"></a>Egyéni téma létrehozása

A Power BI irányítópultjainál az alapértelmezés szerinti téma a **Világos**. Ha módosítani szeretné a színeket vagy ha saját témát szeretne létrehozni, a legördülő listában válassza az **Egyéni** lehetőséget. 

![Egyéni lehetőség kiválasztása a legördülő listában](media/service-dashboard-themes/power-bi-theme-custom.png)

Saját irányítópult-téma létrehozásához használja az egyéni lehetőségeket. Ha háttérképet szeretne hozzáadni, javasoljuk, hogy legalább 1920x1080 felbontású képet használjon.  

### <a name="using-json-themes"></a>JSON-témák használata
Egyéni témát úgy is létrehozhat, ha feltölt egy olyan JSON-fájlt, amely tartalmazza az összes beállítást az irányítópulton használni kívánt összes színhez. A Power BI Desktopban a jelentéskészítők JSON-fájlokat használnak a [jelentések témáinak létrehozásához](desktop-report-themes.md). Ugyanezek a JSON-fájlok az irányítópultokhoz is feltölthetőek, de kereshet feltölthető JSON-fájlokat a Power BI közösség [Tématárában](https://community.powerbi.com/t5/Themes-Gallery/bd-p/ThemesGallery) is 

![Tématár webhelye](media/service-dashboard-themes/power-bi-theme-gallery.png)

Egyéni témáit elmentheti JSON-fájlként, és megoszthatja őket más irányítópult-készítőkkel. 

### <a name="use-a-theme-from-the-theme-gallery"></a>Téma használata a Tématárból

A beépített és az egyéni témákhoz hasonlóan a színek ezeknek a témáknak a feltöltésénél is automatikusan alkalmazva lesznek az irányítópult összes csempéjére. 

1. Mutasson rá egy témára, és válassza a **Jelentés megtekintése** lehetőséget.

    ![Jelentés megtekintése](media/service-dashboard-themes/power-bi-choose-theme.png)

2. Görgessen le, és keresse meg a JSON-fájlra mutató hivatkozást.  Válassza a letöltés ikont, és mentse a fájlt.

    ![Spring Day JSON](media/service-dashboard-themes/power-bi-theme-json.png)

3. Ha visszatért a Power BI szolgáltatásba, az Egyéni irányítópult-témák ablakban válassza a **JSON-téma feltöltése** lehetőséget.

    ![JSON feltöltése](media/service-dashboard-themes/power-bi-upload-theme.png)

4. Keresse meg azt a helyet, ahová a JSON-téma fájlját mentette, és válassza a **Megnyitás** lehetőséget.

5. Az Irányítópult-téma oldalon válassza a **Mentés** lehetőséget. Az új téma alkalmazva lesz az irányítópultra.

    ![új téma alkalmazva](media/service-dashboard-themes/power-bi-json.png)

## <a name="considerations-and-limitations"></a>Megfontolandó szempontok és korlátozások

* Ha a jelentés egy, az irányítópult témájától eltérő témát használ, megadhatja, hogy a vizualizáció megtartsa-e az aktuális témát, vagy az irányítópult-témát használja a különböző forrásokból származó vizualizációkkal megtartott következetesség érdekében. Ha csempe irányítópulton való rögzítésénél meg szeretné tartani a jelentéstémát, válassza az **Aktuális téma megtartása** lehetőséget. Az irányítópulton lévő vizualizáció meg fogja tartani a jelentéstémát, beleértve az átlátszósági beállításokat is. 

    A **Csempetémák használatának** lehetőségei csakis akkor jelennek meg, ha létrehozott egy jelentést a Power BI Desktopban, ehhez [hozzáadott egy jelentéstémát](desktop-report-themes.md), majd a jelentést a Power BI szolgáltatásban közzétette. 

    ![Az aktuális téma megtartása kiválasztva](media/service-dashboard-themes/power-bi-keep-current.png)

    Próbálja meg újra rögzíteni a csempét, majd válassza az **Irányítópult-téma használata** lehetőséget.

    ![Céltéma alkalmazása](media/service-dashboard-themes/power-bi-use-destination.png)

* Az irányítópult-témák jelenleg nincsenek támogatva a REST API használatával beágyazott irányítópultok megtekintésénél, mobileszközökön, vagy ha azokat külső felhasználók tekintik meg.    
* Az irányítópult-témák nem alkalmazhatók rögzített élő jelentésoldalakon, iframe-csempéken, SSRS-csempéken, munkafüzet-csempéken és képeken.
* Az irányítópult-témák megtekinthetők mobileszközökön is, de irányítópult-csempét csak a Power BI szolgáltatásban hozhat létre. 
* Az egyéni irányítópult-témák csak a jelentésekből rögzített csempékkel működnek. 

