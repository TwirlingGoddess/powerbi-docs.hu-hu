---
title: Mit jelent a Power BI-felügyelet?
description: Ismerje meg a Power BI irányítási szabályzatainak konfigurálását, a használat figyelésének módját, valamint a licencek, a kapacitás és a szervezeti erőforrások üzembe helyezését.
author: mgblythe
manager: kfile
ms.reviewer: ''
ms.service: powerbi
ms.component: powerbi-admin
ms.topic: overview
ms.date: 05/01/2018
ms.author: mblythe
LocalizationGroup: Administration
ms.openlocfilehash: 5e69ed0010c5a2ff496b761f54b4cf2561f9b4ca
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: hu-HU
ms.lasthandoff: 06/04/2018
ms.locfileid: "34297423"
---
# <a name="what-is-power-bi-administration"></a>Mit jelent a Power BI-felügyelet?

A Power BI-felügyelet egy Power BI-bérlő kezelését jelenti, beleértve az irányítási szabályzatok konfigurálását, a használat figyelését, valamint a licencek, a kapacitás és a szervezeti erőforrások üzembe helyezését is. Ez a cikk áttekintést nyújt a felügyeleti szerepekről, a feladatokról és az eszközökről, és további részleteket tartalmazó forrásokra mutató hivatkozásokat is felsorol.

![Power BI felügyeleti portál](media/service-admin-administering-power-bi-in-your-organization/admin-portal.png)

A Power BI-t önkiszolgáló üzleti intelligenciához terveztük, a rendszergazda pedig felügyeli a Power BI-bérlőn belüli adatokat, folyamatokat és szabályzatokat. A Power BI-rendszergazda kulcsfontosságú tagja annak a csapatnak, amelyben részt vesznek még a BI-fejlesztők, az elemzők és más szerepkörrel rendelkezők is. A rendszergazda segít abban, hogy a szervezet elérje a legfontosabb célkitűzéseket:

- Információ arról, hogy a felhasználóknak milyen KPI-kre és metrikákra van _ténylegesen_ szüksége
- A szállítási idő csökkentése az IT által vezetett vállalati jelentéseknél
- A Power BI-üzembehelyezés bevezetésének és a befektetési megtérülésnek a növelése

A fő feladat az, hogy az üzleti felhasználók eredményesebbek lehessenek, és hogy biztosítani lehessen a jogszabályi és az egyéb szabályozásoknak való megfelelőséget. A feladatok közé tartozhat a segítségnyújtás és támogatás, és sok esetben az is, hogy az üzleti felhasználókat segítse a munkavégzésben.


## <a name="administrator-roles-related-to-power-bi"></a>A Power BI-jal kapcsolatos rendszergazdai szerepkörök

A Power BI-adminisztrációhoz számos szerepkör kapcsolódik, amelyeket az alábbi táblázatban foglaltunk össze.

| **Rendszergazdatípus** | **Felügyeleti hatókör** | **Power BI-hatókör** |
| --- | --- | --- |
| Office 365 globális rendszergazda | Office 365 | Felügyelheti a Power BI-bérlő és más szolgáltatások minden aspektusát. |
| Office 365 számlázási adminisztrátor | Office 365 | Power BI-licenceket szerezhet be az Office 365-előfizetéseken keresztül. |
| Power BI-szolgáltatásadminisztrátor | Power BI-bérlő | Teljes felügyeleti jogosultsága van a Power BI-bérlőre és annak felügyeleti funkcióira vonatkozóan (kivéve a licencelést). |
| Power BI Prémium kapacitásadminisztrátor | Egy Prémium-kapacitás | Teljes körű felügyelettel rendelkezik a prémium szintű kapacitás és annak adminisztratív funkciói fölött. |
| Power BI Embedded kapacitásadminisztrátor | Egy Embedded-kapacitás | Teljes körű felügyelettel rendelkezik az embedded szintű kapacitás és annak adminisztratív funkciói fölött. |

Az Office 365 és az Azure Active Directory globális rendszergazdáinak rendszergazdai jogosultságai vannak a Power BI-ban. Az Office 365 globális rendszergazdája más felhasználókhoz rendelhetnek Power BI-rendszergazdai szerepköröket, amely csak a Power BI-funkciókra vonatkozó felügyeleti jogosultságot biztosít.

A Power BI szolgáltatás-rendszergazdáinak hozzáférése van a Power BI portálhoz, ahol a működéssel, a biztonsággal és a figyeléssel kapcsolatos különféle bérlőszintű beállítások érhetőek el. A szolgáltatás-rendszergazdák teljes hozzáféréssel rendelkeznek a Power BI-bérlő összes erőforrásához. A szolgáltatás-rendszergazdák a legtöbb esetben azonosítják a problémákat, majd az erőforrás tulajdonosát kérik fel a hiba elhárítására.

A Power BI szolgáltatás-rendszergazdai szerepköre nem tartalmaz jogosultságot licencek felhasználókhoz való hozzárendeléséhez vagy az auditnaplók megtekintéséhez az Office 365-ben. Ezért jelenleg a Power BI nem felügyelhető teljes mértékben olyan felhasználók által, akik kizárólag Power BI-szolgáltatásrendszergazdai szerepkörrel rendelkeznek.


## <a name="administrative-tasks"></a>Felügyeleti feladatok

A rendszergazdák sokféle feladatot látnak el a Power BI-bérlő szervezeten belüli támogatásához. Ezeket a feladatokat az alábbi táblázatban foglaltuk össze.

| **Feladatkör** | **Tipikus feladatok** |
| --- | --- |
| A Power BI-bérlő kezelése |<ul><li>Kulcsfontosságú Power BI-funkciók engedélyezése és letiltása<br><li>Jelentéskészítés a használatról és a teljesítményről<br><li>Auditálási események áttekintése és kezelése</ul>|
| Power BI-licencek beszerzése és hozzárendelése |<ul><li>Felhasználók feliratkozásának kezelése<br><li>Pro-licencek vásárlása és hozzárendelése<br><li>Felhasználók Power BI-hozzáférésének letiltása</ul>|
| Prémium szintű kapacitás kezelése |<ul><li>Prémium kapacitás beszerzése és kezelése<br><li>A szolgáltatás színvonalának biztosítása|
| Embedded-kapacitás kezelése |<ul><li>Embedded-kapacitás beszerzése a Power BI-funkciók használatának egyszerűbbé tétele érdekében független szoftverszolgáltatók és fejlesztők számára</ul>|
| Belső szabályzatoknak, jogszabályoknak és előírásoknak való megfelelőség biztosítása | <ul><li>Besorolás és üzleti adatok kezelése<br><li>Tartalom közzétételére és megosztásra vonatkozó szabályzatok betartatása</ul>|
| Power BI-erőforrások kezelése |<ul><li>Munkaterületek kezelése<br><li>Egyéni vizualizációk közzététele<br><li>A Power BI más alkalmazásokban való beágyazásához használt kódok ellenőrzése|
| A bérlő felhasználóinak támogatása és segítségnyújtás számukra |<ul><li>Adathozzáférési és más problémák elhárítása</ul>|
| Egyéb feladatok |<ul><li>A Power BI Desktop üzembe helyezése például a System Center Configuration Manager használatával<br><li>A Power BI mobilalkalmazás üzemelő példányainak kezelése az Intune-nal<br><li>Az adatvédelem és a biztonság, többek között a forrásadatok biztonságának kezelése</ul>|


## <a name="administrative-tools"></a>Felügyeleti eszközök

A Power BI-adminisztrációhoz számos eszköz használható, amelyeket az alábbi táblázatban foglaltunk össze. A rendszergazdák a legtöbb időt általában a Power BI felügyeleti portálján töltik, és szükség szerint más eszközöket is használhatnak.

| **Eszköz** | **Tipikus feladatok** |
| --- | --- |
| Power BI felügyeleti portál |<ul><li>Felhasználók Power BI-hozzáférésének letiltása<br><li>Prémium kapacitás beszerzése és kezelése<br><li>A szolgáltatás színvonalának biztosítása<br><li>Besorolás és üzleti adatok kezelése<br><li>Tartalom közzétételére és megosztásra vonatkozó szabályzatok betartatása<br><li>Munkaterületek kezelése<br><li>Egyéni vizualizációk közzététele<br><li>A Power BI más alkalmazásokban való beágyazásához használt kódok ellenőrzése<br><li>Adathozzáférési és más problémák elhárítása</ul>|
| Office 365 Felügyeleti központ |<ul><li>Felhasználók feliratkozásának kezelése<br><li>Pro-licencek vásárlása és hozzárendelése</ul>|
| Office 365 Security & Compliance Center |<ul><li>Auditálási események áttekintése és kezelése</ul>|
| Az Azure Active Directory (AAD) az Azure Portalon |<ul><li>További hozzáférési engedélyek konfigurálása a Power BI-erőforrásokhoz az AAD használatával<br><li>Power BI Embedded-kapacitás kiépítése</ul>|
| PowerShell-parancsmagok |<ul><li>Munkaterületek és más Power BI-funkciók kezelése parancsfájlokkal</ul>|
| Felügyeleti API-k |<ul><li>A Power BI-rendszergazdai feladatokhoz egyéni felügyeleti eszközöket is létrehozhat. A Power BI Desktoppal használhatóak például az alábbi API-k a felügyelethez kapcsolódó adatokat használó jelentések létrehozására</ul>|

## <a name="next-steps"></a>Következő lépések

Ebből a cikkből megismerhette a Power BI-rendszergazdai feladatok lényegesebb aspektusait, az egyes szerepköröket, a hozzájuk kapcsolódó feladatokat és a felhasználható eszközöket. Ha közelebbről is meg szeretné ismerni ezeket, az alábbi két forrást ajánljuk figyelmébe.

[A Power BI felügyeleti portál használata](service-admin-portal.md)

[Gyakori kérdések a Power BI-felügyelettel kapcsolatban](service-admin-faq.md)

További kérdései vannak? [Kérdezze meg a Power BI közösségét](http://community.powerbi.com/)

