---
title: Ajánlott eljárások jelentések és vizualizációk megalkotásához (tanulmány)
description: 'Tanulmány: ajánlott eljárások Power BI-jelentések megalkotásához'
author: mihart
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 04/11/2018
ms.author: mihart
LocalizationGroup: Visualizations
ms.openlocfilehash: 8716e6b5b75c7cd3db1b8daecfaae240f0647a50
ms.sourcegitcommit: 638de55f996d177063561b36d95c8c71ea7af3ed
ms.translationtype: HT
ms.contentlocale: hu-HU
ms.lasthandoff: 05/17/2018
ms.locfileid: "34297262"
---
# <a name="best-design-practices-for-reports-and-visuals"></a>Ajánlott eljárások jelentések és vizualizációk megalkotásához
<!-- Shared newnav Include -->
[!INCLUDE [newnavbydefault](./includes/newnavbydefault.md)]

## <a name="introduction"></a>Bevezetés
Ez a tanulmány ajánlott eljárásokat ismertet Power BI-jelentések megalkotásához. Az előkészületektől kezdve tárgyalja a jelentésekre és a jelentéseket felépítő oldalakra és egyéni vizualizációkra vonatkozó tervezési alapelveket.  Az ajánlott eljárások közül sokat alkalmazhat az irányítópultok kialakítására is.

Reméljük, hogy a tanulmány hasznos kiindulópontként szolgál Önnek, és alkalmazni fogja a belőle tanultakat a saját jelentéseire és vizualizációira, valamint csatlakozik a közösséghez a community.powerbi.com oldalon. A BI jelentéstervezése és vizualizációinak használata gyakori téma, és számos vezető véleményformáló, blogger és webhely foglalkozik mélyrehatóan a témával (a tanulmány végén megtekinthet ezek közül néhányat).   

> [!NOTE]
> A tanulmányban szereplő javaslatok útmutatóként szolgálnak, amelyeket bármikor alkalmazhat, ha jónak látja őket. Persze minden lentebb ismertetett alapelvhez tartoznak jogos kivételek.
> 
> 

*Eláraszt minket az információ, bár nem azért, mert túl sok van belőle, hanem azért, mert nem tudjuk kezelni.*
– Stephen Few

## <a name="a-look-at-the-landscape-and-terminology"></a>Egy pillantás a témára és a terminológiára
A Power BI szolgáltatás jelentései egy vagy több jelentésoldalt tartalmazhatnak. Az oldalak együttesét nevezzük jelentésnek. A jelentés alapvető elemei a vizualizációk, a különálló képek és a szövegmezők. Az egyes adatpontoktól a jelentés elemein át a jelentésoldalig számtalan formázási lehetőség áll rendelkezésre.

Elsőként a jelentés tervezési fázisát vizsgáljuk meg, majd az alapvető jelentéstervezési elveket, ezt követően áttérünk a vizualizációtervezés elveire, végül pedig ismertetjük az egyes vizualizációtípusok ajánlott eljárásait.

A Power BI-jelentések létrehozásáról és használatáról részletes útmutatót a **powerbi.com > További tudnivalók** oldalon találhat.

## <a name="before-you-build-your-first-visualizationfocus-on-requirements"></a>Az első vizualizáció fejlesztése előtt kezdje a követelményekkel
A jelentések létrehozása már az első vizualizáció fejlesztése előtt megkezdődik, egy jó jelentés ugyanis tervezést igényel.  Fontos tudni, hogy milyen adatokkal kell dolgoznia, és lejegyezni a jelentés követelményeit. Tegye fel ezeket a kérdéseket: „Mi az üzleti igény? Hogyan és kik fogják használni ezeket az adatokat?” Kulcskérdés továbbá a „Milyen döntéseket szeretne meghozni az olvasó a jelentés alapján?”.

Az ezekre a kérdésekre adott válasz határozza meg a jelentés kialakítását. Minden jelentésnek közölnie kell valamit. Fontos azonban, hogy ez az üzenet megfeleljen az üzleti igénynek. Esetenként csábító lehet, hogy drámai adatokat megjelenítő vizualizációkat adjon hozzá a jelentéshez, de ha azok nem felelnek meg az üzleti igénynek, a jelentés nem lesz hasznos – sőt, az ilyen vizualizációk a felhasználók figyelmét el is terelhetik. Emellett azt is tapasztalhatja, hogy a döntés meghozatalához szükséges információ nem található meg az adatok között. Segít egy ilyen jelentés feltárni a szükségleteket?

A jelentések használhatók megfigyelésre, elemzésekre, előrejelzésekre, mérésekre, kezelésre, tesztelésre és más funkciók elvégzésére. Ha például az üzleti igény egy olyan értékesítési jelentés, amely a teljesítményt méri, olyan jelentést tervezhet, amely a jelenlegi eladásokat a korábbiakhoz hasonlítja, valamint összehasonlítja azokat a versenytársak adataival, és tartalmaz néhány KPI-t, amely riasztásokat idéz elő.  Az olvasók mélyen elemezhetik az értékesítési mutatókat, így azonosíthatják azokat a boltbezárásokat vagy ellátási lánccal kapcsolatos problémákat, amelyek hatással vannak az értékesítésre.  Egy másik esetben üzletenként, régiónként, termékenként, évszakonként és más szempontok alapján elemezhetik az értékesítési adatokat.

Informálódjon a jelentés olvasóiról, és olyan jelentést hozzon létre, amely számukra ismert terminológiát alkalmaz, és olyan szintű részletes és összetett adatokat nyújt, amelyek megfelelnek a tudásszintjüknek. Több mint egy fajta ügyfele van? Egy megoldás nem mindig alkalmazható mindenkire. Hozzon létre különböző, szakértelem szerint elkülönített jelentésoldalakat, és címkézze fel őket jól érthetően, így az ügyfelek megtalálhatják azt, amely számukra releváns. Másik lehetőségként szeletelőket használhat, az ügyfelek így saját igényeik szerint alakíthatják az oldalakat. Ha az ügyfelet is bevonja a tervezési folyamatba, biztosan nem készít majd olyan jelentést, amely nem hasznos a számára.  Legyen kész újrakezdeni és ismételni.

Az üzleti igények, az ügyfelek és a használni kívánt metrikák azonosítása után a következő lépés a történet bemutatásához megfelelő vizualizációk kiválasztása, és a vizualizációk lehető leghatékonyabb megjelenítése. Ez elég széles témakör – kezdjük a jelentéstervezés alapelveivel.

## <a name="principles-of-report-design"></a>A jelentéstervezés alapelvei
A jelentésoldalakon csak korlátozott mennyiségű hely áll rendelkezésre, így az egyik legnehezebb művelet minden elemet elhelyezni úgy, hogy az adatok könnyen átláthatók maradjanak. És ne feledkezzünk meg a jelentés kinézetéről sem. A kulcs a szép és a hasznos közti egyensúly megtalálása.

Vessünk egy pillantást az elrendezésre, az érthetőségre és az esztétikára.

### <a name="layout---the-report-canvas"></a>Elrendezés – a jelentésvászon
A jelentésvászon véges területtel rendelkezik.  Ha nem fér el minden elem egyetlen jelentésoldalon, bontsa a jelentést több oldalra.  A jelentésoldalakat testre szabhatja egy konkrét célközönség (például a HR, az informatikai, az értékesítési vagy az SLT részleg) számára, egy konkrét üzleti kérdés alapján (például „Hogyan hatnak a hibák a leállásokra?” „Mi a marketingkampányunk hatása a hangulatra?”), vagy egymásra épülő információkban elrendezve (például az első oldal egy áttekintés vagy egy figyelemfelkeltő üzenet, a második oldal az adattörténet folytatása, a harmadik oldal a történet kibontása és így tovább).  Legjobb esetben az egész jelentés elfér egy oldalon. Ha mégsem, hozzon létre új jelentésoldalakat, amelyek logikusan bontják részekre a tartalmat.  És ne felejtsen el leíró és hasznos neveket adni az oldalaknak.

Képzeljen el egy művészeti galériát. Nem lenne jó ötlet 50 műalkotást egy apró szobába zsúfolni, zsúfolásig megtölteni székekkel, majd pedig minden egyes falat különböző színűre festeni. Kurátorként olyan alkotásokat választana, amelyek egy közös tematikára épülnek, és úgy helyezné el őket, hogy a látogatóknak bőven legyen helyük körbejárni és elgondolkodni rajtuk, valamint olyan információs kártyákat helyezne az alkotások mellé, amelyek ismertetik a művet. És az sem véletlen, hogy a legtöbb modern galériában nem mintásak a falak!
Ebben a cikkben egy olyan jelentésmintával kezdünk, amelyen még sokat kell dolgozni.  Az ajánlott eljárások és a tervezés elveinek alkalmazásával a jelentés egyre jobbá válik.

![](media/power-bi-visualization-best-practices/power-bi-example1newa.png)

**1. ábra:    Ezen a csúnya jelentésen még sokat kell dolgozni**

A fenti példa számos területtel (elrendezés) kapcsolatos tervezési problémát illusztrál, amelyekről a továbbiakban beszélünk:

* igazítás, sorrend és közelség
* a hely és a rendezés helytelen használata
* zsúfoltság

### <a name="alignment-order-and-proximity"></a>Igazítás, sorrend és közelség
A jelentés elemeinek elrendezése hatással van a szövegértésre, és végigvezeti az olvasót a jelentésoldalon. Az elemek elhelyezése az olvasás módjára is utal.  Ez lehet egy „itt kezdődik és itt folytatódik” típusú elrendezés, vagy egy „ez a 3 elem összefügg” olvasási mód.

* A legtöbb kultúrában az emberek balról jobbra, valamint fentről lefelé olvasnak. A jelentés legfontosabb elemét a bal felső sarokban helyezze el, a többi vizualizációt pedig logikus navigálás és szövegértés szerint rendezze.
* Azokat az elemeket, amelyeknél az olvasónak választania kell (például a szeletelőket), helyezze a hozzájuk tartozó vizualizációk bal oldalára.
* Az összefüggő elemeket helyezze egymáshoz közel, a közelség ugyanis arra utal, hogy az egyes elemek összetartoznak.
* A kapcsolatok átadásának másik módja egy szegély vagy színes háttér hozzáadása az összefüggő elemekhez. Ugyancsak jó megoldás, ha egy elválasztót helyez el a jelentés különálló szakaszai között.
* Térközökkel darabolja a jelentésoldal szakaszait.
* Töltse ki a jelentésoldalt. Ha azt tapasztalja, hogy sok kitöltetlen hely van az oldalon, nagyítsa fel a vizualizációkat vagy kicsinyítse le a vásznat.
* A jelentés elemeinek méretezésénél a célszerűség alapján járjon el. Ne hagyja, hogy a rendelkezésre álló hely szabja meg az egyes vizualizációk méretét.
* A fontos elemeket jelenítse meg a többinél nagyobbként, vagy egy vizuális elemmel (például egy nyíllal) hívja fel rájuk a figyelmet.
* A jelentésoldal elemeit rendezze szimmetrikusan vagy szándékosan aszimmetrikusan.

Most vizsgáljuk meg közelebbről az igazítást.

#### <a name="alignment"></a>Igazítás
Az igazítás nem azt jelenti, hogy a különböző összetevőknek ugyanakkora méretűnek kell lenniük, vagy hogy a jelentés minden sorának ugyanannyi összetevőt kell tartalmaznia. Csupán annyit, hogy az oldalt célszerű úgy strukturálni, hogy az segítse a navigációt és az olvashatóságot.

A frissített jelentésünkben láthatjuk, hogy annak összetevői már a bal és a jobb oldalra, a jelentés sorai pedig vízszintesen és függőlegesen vannak igazítva. A szeletelők a megfelelő vizualizációk bal oldalára kerültek.

![](media/power-bi-visualization-best-practices/power-bi-example2new.png)

**2. ábra:    A csúnya jelentésminta már jobban néz ki az elrendezés javításainak köszönhetően**

A Power BI eszközeivel igazíthatja a vizualizációkat. Ha több vizualizációt jelöl ki a Power BI Desktopban, a **Vizualizációk** szalagfül **Igazítás és elosztás** lehetőségével egyeztetheti a vizualizációk elhelyezését.

![](media/power-bi-visualization-best-practices/power-bi-visualization.png)

**3. ábra:     Vizualizációk igazítása a Power BI Desktopban**

A Power BI online és a Power BI Desktop szolgáltatásban a vizualizációk méretét és elhelyezését is pontosan irányíthatja az **Általános** lap formázási ablaktáblájában:

![](media/power-bi-visualization-best-practices/power-bi-align-vizs.png)

**4. ábra:    A vizualizáció pontos elhelyezésének beállítása**

A mintajelentés oldalán (2. ábra) a két kártya és a nagy méretű szegély **X pozíciójának** értéke 200.

#### <a name="fit-to-the-space"></a>Igazítás a területhez
Használja ki a rendelkezésre álló területet.  Ha tudja, hogyan fogja megjeleníteni a jelentést, ezt vegye figyelembe a tervezésnél. Csökkentse az üres területet, így kitöltheti a vásznat.  Próbáljon meg olyan elrendezést kialakítani, hogy ne kelljen az egyes vizualizációkhoz görgetősávokat használni.  Töltse ki a helyet úgy, hogy ne tűnjenek zsúfoltnak a vizualizációk.

##### <a name="adjust-the-page-size"></a>Az oldalméret módosítása
Az oldalméret csökkentésével az egyes elemek nagyobbak lesznek az oldal méretéhez képest. Ehhez jelöljön ki egy tetszőleges vizualizációt az oldalon, és használja az **Oldalméret** lapot a formázási ablaktáblában.  

Ez a jelentésoldal 4:3 arányú oldalméretről 16:9 arányra módosult. Megfigyelheti, hogy az elrendezés sokkal jobban illeszkedik a 16:9 arányú mérethez. Így még a görgetősávot is el tudjuk távolítani a második vizualizációból.

![](media/power-bi-visualization-best-practices/power-bi-page-view-before.png)

**5a. ábra:    A jelentés 4:3 arányú oldalmérettel**

![](media/power-bi-visualization-best-practices/power-bi-page-view-after.png)

**5b. ábra:    A jelentés 16:9 arányú oldalmérettel**

A jelentést 4:3, 16:9 vagy más arányú oldalon fogják megtekinteni? Kis vagy nagy méretű képernyőkön? Esetleg minden lehetséges képernyőarányban és -méretben?  Ezeket tartsa szem előtt a tervezéskor.

A mintajelentésünk oldala kissé zsúfoltnak tűnik. Ne jelöljön ki egy vizualizációt sem, majd nyissa meg a formázási ablaktáblát a festőhenger ikonnal. Bontsa ki az **Oldalméret** területet, és módosítsa a **Magasság** értékét 900-ra.

![](media/power-bi-visualization-best-practices/power-bi-page-size.png)

**6. ábra:    Az oldal magasságának növelése**

#### <a name="reduce-clutter"></a>A zsúfoltság csökkentése
A zsúfolt jelentésoldalak nehezen értelmezhetők első pillantásra, így olyan túlzónak tűnhetnek, hogy az olvasók meg sem próbálják áttekinteni.  Távolítsa el a felesleges jelentéselemeket. Ne adjon hozzá mindenféle apró elemet, amelyek valójában nem segítik az áttekinthetőséget. A jelentésoldalnak a lehető legátláthatóbban, leggyorsabban és legösszefüggőbben kell átadnia az információt.

Edward Tufte a *The Visual Display of Quantitative Information* (A mennyiségi adatok vizuális megjelenítése) című könyvében ezt „adat–tinta aránynak” nevezi.  Lényegében távolítson el minden olyan elemet, amely nem alapvető fontosságú.

Az eltávolított elemeknek köszönhetően nő a térköz a jelentésoldalon, és több helye lesz alkalmazni az „Igazítás, sorrend és közelség” szakaszban tanultakat.

A mintaoldalunk máris jobban mutat. Sok felesleges elemet távolítottunk el, és alakzatokkal csoportosítottunk más elemeket.  Eltávolítottuk a háttérképet, a felesleges nyíl alakzatot és a szövegmezőt, egy vizualizációt egy másik oldalra helyeztünk, és egyéb módosításokat hajtottunk végre. Emellett megnöveltük az oldalméretet, így a rendelkezésre álló térközt is.

![](media/power-bi-visualization-best-practices/power-bi-example3newer.png)

**7. ábra:   A zsúfoltságától megszabadított csúnya jelentésmintánk**

### <a name="tell-a-story-at-a-glance"></a>Egy történet egy pillantásra
A jelentés legjobb tesztje az, ha olyanok is gyorsan, magyarázat nélkül megértik a tartalmát, akik először találkoznak vele. Az olvasóknak át kell tudniuk látni első pillantásra, hogy miről szól az egész oldal, az egyes diagramok és a táblázatok.   

Amikor az olvasók a jelentésre pillantanak, jó esetben azonnal arra az elemre összpontosítanak, amelyet Ön elsőnek szánt, majd innen folytatják balról jobbra, illetve fentről lefelé.  Ezt a viselkedést vizuális jelzésekkel módosíthatja, például szövegmezőcímkékkel, alakzatokkal, szegélyekkel, valamint a méret és a színek módosításával.  

#### <a name="text-boxes"></a>Szövegmezők
Néha a vizualizációk címei nem elegendők az információ átadásához.  Szövegmezők hozzáadásával kommunikálhat a jelentés olvasóival.  A szövegmezők informálhatnak a jelentésoldalról, a vizualizációk csoportjairól vagy egyetlen vizualizációról. Megmagyarázhatják az eredményeket vagy részletesen meghatározhatnak egy vizualizációt, egy vizualizáció összetevőit vagy a vizualizációk közötti kapcsolatot. A szövegmezőkkel felhívhatja a figyelmet egyes elemekre különböző feltételek alapján.

A Power BI szolgáltatás felső menüsorában válassza a **Szövegmező** lehetőséget. (A Power BI Desktopban válassza a **Szövegmező** lehetőséget a menüszalag **Beszúrás** területén.)

![](media/power-bi-visualization-best-practices/power-bi-text-boxes.png)

**8. ábra:    Szövegmező hozzáadása**

Írjon be egy szöveget az üres mezőbe, majd az alul található vezérlőkkel adja meg a betűkészletet, a betűméretet, az elrendezést és egyéb beállításokat. A fogópontok segítségével méretezze át a mezőt.

![](media/power-bi-visualization-best-practices/power-bi-text-box-edit.png)

**9. ábra:    A szövegmező formázása**

Ne vigye túlzásba! Ha egy jelentés túl sok szöveget tartalmaz, az elterelheti a figyelmet a vizualizációkról. Ha azt tapasztalja, hogy a jelentésoldal csak akkor érthető, ha rengeteg szöveget tartalmaz, érdemes az egészet újra kezdenie.  Tud olyan vizualizációt használni, amely önmagában jobban szemlélteti az átadandó üzenetet? Tudja módosítani a vizualizáció címét, hogy az érthetőbb legyen?   

#### <a name="text"></a>Szöveg
Hozzon létre egy szövegstílusról szóló útmutatót, és alkalmazza a jelentés minden oldalára. Válasszon ki néhány szövegkészletet, -méretet és -színt.  Az útmutatót ne csak a szöveges elemekre alkalmazza, hanem a vizualizációkon belüli betűtípusokra is (lásd: A vizualizációk részeiként szolgáló címek és címkék). Adjon meg szabályokat a félkövér és dőlt betűtípus, a nagyobb betűméret, az egyes színek és egyéb beállítások használatára.  Ne használjon csupa nagybetűkkel írt vagy aláhúzott szövegeket.

#### <a name="shapes"></a>Alakzatok
Az alakzatok is segíthetik a navigációt és a szövegértést. Az alakzatokkal összefüggő információkat csoportosíthat, fontos adatokat emelhet ki, és nyilakkal irányíthatja a tekintetet. Az alakzatokkal az olvasók könnyebben megtalálják, hol kezdjék az olvasást, és könnyebben értelmezik a jelentést. Tervezői szókifejezéssel élve ez a *kontraszt*.

![](media/power-bi-visualization-best-practices/shapes.png)

**10a. ábra:    Alakzatok Power BI szolgáltatásban**

![](media/power-bi-visualization-best-practices/power-bi-desktop-shapes2new.png)

**10b. ábra:    Alakzatok Power BI Desktop szolgáltatásban**

Hogy néz ki jelenleg a mintaoldalunk?  A 11. ábrán egy letisztultabb, kevésbé zsúfolt oldalt láthatunk, amelyben következetesek a szövegkészletek, a betűtípusok és a színek.  A bal felső sarokban található oldalcím tudatja velünk, miről szól az oldal.

![](media/power-bi-visualization-best-practices/power-bi-example4new.png)

**11. ábra:    A mintajelentés az alkalmazott útmutatásokkal és címmel ellátva**

A példánkban a jelentésoldal címét a bal felső sarokban helyeztük el – ide néznek először az olvasók. A betűméret 28-as, a betűtípus pedig Segoe Bold, a szöveg így kitűnik az oldalból.  A szövegstílusra vonatkozó útmutatónkat követve nincs háttér, a címek feketék, az oldalon jelmagyarázat található, és címkékkel láttuk el az elemeket. Mindezeket az oldal összes vizualizációjára alkalmaztuk, ahol ez lehetséges volt (a kombinált diagram tengelyei és címkéi nem szerkeszthetők).  Továbbá:

* Kártyák: A **Kategória címkét** kapcsolja ki, a **Címet** kapcsolja be, és állítsa 12 pontos betűméretre, fekete színnel, középre igazítva.
* Vizualizációk címei: bekapcsolt állapotban állítsa 12 pontos betűméretre és igazítsa balra.
* Szeletelők: A **Fejlécet** kapcsolja ki, a **Cím** kapcsolja be. Az **Elemek** > **Szöveg** értékét hagyja szürkén és 10 pontos betűméreten.
* Pont- és oszlopdiagramok: használjon fekete betűtípust az X és Y tengelyekhez, valamint azok címeihez.

#### <a name="color"></a>Szín
A színnel következetessé teheti a jelentést.  A színekről bővebben értekezünk a Vizualizációtervezés alapelvei című szakaszban. Itt azonban a színválasztás tudatosságára utalunk, ezzel ugyanis elkerülheti, hogy az olvasók a nehéz átláthatóság miatt ne tudják gyorsan megérteni a jelentést.  A túl sok világos szín megterhelő a szemnek. Ez a szakasz tulajdonképpen arról szól, hogyan ne használjuk a színeket.

#### <a name="backgrounds"></a>Hátterek
A jelentésoldalak háttereinek beállításakor olyan színeket válaszon, amelyek nem szorítják háttérbe a jelentés adatait, nem ellentétesek az oldal többi színével, és általában nem bántják a szemet. Fontos észben tartani, hogy egyes színek meghatározott jelentéssel bírnak.  Az Egyesült Államokban például a vörös a jelentésekben általában „valami rosszat” jelent.

![](media/power-bi-visualization-best-practices/power-bi-page-background.png)

**12. ábra: A jelentés hátterének beállítása**

Nem műalkotást készítünk, hanem egy használatra szánt jelentést. Olyan színt válasszon, amely könnyebben olvashatóvá teszi az oldalakat és kiemeli a jelentés elemeit.  

Egy, a weblapok szín- és vizualizációhasználatát vizsgáló kutatás szerint a nagyobb kontraszt egyes színek között gyorsabb megértést eredményez (Weblapok szövegeinek és háttérszínének hatása a vizuális keresésre és **Weblapok vizuális összetettségének és esztétikai karaktereinek a felhasználók általi megítélése**.)

A mintajelentésünkre alkalmaztunk néhány színekkel kapcsolatos ajánlott eljárást (20. és 21. ábra). A legszembetűnőbb a háttérkép feketére módosítása.  A sárga túl világos volt, és megerőltette a szemet.  Emellett a „Count of athlete name by year and class” (Sportolók neveinek száma évek és érmek szerint) diagramon a sávok sárga része észrevehetetlen volt a sárga háttér előtt.  Fekete (vagy fehér) háttérrel a lehető legtöbb kontrasztot kihozhatjuk a jelentésből, és a vizualizációkra terelhetjük a figyelmet.

Ezekkel a további lépésekkel javítottunk a mintajelentésen:

**Oldalcím**

Amikor feketére módosítottuk a hátteret, eltűnt a cím, mert a szövegmező csak fekete betűszínt engedélyez.   Ennek orvoslására egy szövegmezőcímet adtunk hozzá.  Jelölje ki a szövegmezőt, törölje a szöveget, és a Vizualizációk lapon kapcsolja be a **Cím** beállítást. A nyílra kattintva bontsa ki a **Cím** beállításait, írja be a **Nyári olimpiai játékok** szöveget a **Címszöveg** mezőbe, majd válasszon fehér **betűszínt**.

![](media/power-bi-visualization-best-practices/power-bi-text-box-title.png)

**13. ábra: Oldalcím hozzáadása**

**Kártyák**

A kártyák vizualizációinak használatához nyissa meg a formázási ablaktáblát (festőhenger ikon), és kapcsolja be a **Háttér** beállítást. Adja meg a fehér színt, 0%-os átlátszósággal. Ezután kapcsolja be a **Cím** elemet, és adjon meg fehér **betűszínt** és fekete **háttérszínt**.

**Szeletelők**

Eddig a két szeletelőnek eltérő formázása volt, ami tervezési szempontból értelmetlen. Mindkét szeletelő esetében állítsa a háttérszínt tengerkékre.  A tengerkék jó választás, mert illeszkedik az oldal színpalettájába – megtalálható a tematikus térképen, a faszerkezetes térképen és az oszlopdiagramon is.

![](media/power-bi-visualization-best-practices/power-bi-slicer-background.png)

**14. ábra: Szeletelő háttérszínének módosítása**

Adjon hozzá egy vékony fehér szegélyt.

![](media/power-bi-visualization-best-practices/power-bi-slicer-outline.png)

**15. ábra: Szegély hozzáadása a szeletelőhöz**

A szürke betűszín nehezen látható a tengerkék háttér előtt, ezért módosítsa az **Elemek** színét fehérre.

![](media/power-bi-visualization-best-practices/power-bi-slicer-items.png)

**16. ábra: Szeletelő betűszínének módosítása**

Végül a **Cím** területen módosítsa fehérre a **betűszínt**, és adja hozzá egy fekete **háttérszínt**.

![](media/power-bi-visualization-best-practices/power-bi-card-formatting.png)

**17. ábra: Szeletelőcím formázása**

**Téglalap alak**

A téglalap is eltűnt a fekete háttér előtt.  Ennek kijavításához válassza ki az alakzatot, és az **Alakzat formázása** panelen kapcsolja be a **Háttér** elemet.

![](media/power-bi-visualization-best-practices/power-bi-shape-format.png)

**18. ábra: Az alakzat formázása**

**Oszlopdiagramok, buborékdiagram, tematikus térkép és faszerkezetes térkép**

A jelentésoldal többi vizualizációjához adjon fehér hátteret. A formázási ablaktáblában bontsa ki a **Sor** lehetőséget, majd állítsa a **sor színét** fehérre és **vastagságát** 3-ra.

![](media/power-bi-visualization-best-practices/power-bi-background.png)

**19. ábra: Fehér háttér hozzáadása a többi vizualizációhoz**

![](media/power-bi-visualization-best-practices/power-bi-example5a.png)

**20. ábra: Mintajelentés a színek ajánlott eljárásainak alkalmazásával (fekete háttér)**

![](media/power-bi-visualization-best-practices/power-bi-example5b.png)

**21. ábra: Mintajelentés a színek ajánlott eljárásainak alkalmazásával (fehér háttér)**
 

### <a name="aesthetics"></a>Esztétika
Arról, hogy mit tekintünk esztétikai elemeknek, már szót ejtettünk: igazítás, szín, betűtípusok, zsúfoltság.  Akad még azonban néhány ajánlott eljárás, amelyről érdemes beszélni. Ezek a jelentések általános megjelenésével foglalkoznak.  

Ne feledje: a jelentés funkciója nem az, hogy szép legyen, hanem az, hogy megfeleljen az üzleti igénynek.  Persze bizonyos fokú szépség is hasznos lehet, különösképp, ha az első benyomásokról van szó. Tony Bodoh, Nashville-i szaktanácsadó szerint „Az érzelmek egy pillanattal a logika előtt aktiválódnak.”  Az olvasók először érzelmi szinten reagálnak a jelentésoldalra, és csak utána értelmezik részletesebben. Ha az oldal rendezetlennek, zavarosnak, amatőrnek tűnik, előfordulhat, hogy az olvasó egyáltalán nem jut el az információig.

Wayne Eckerson, TDI blogger és TechTarget iparági elemző egy kiváló hasonlattal érzékelteti ezt.  A jelentéstervezés olyan, mint egy szoba dekorálása.  Idővel olyan tárgyakkal díszíti, mint egy váza, egy kanapé, egy dohányzóasztal vagy egy festmény.  Külön-külön mind szereti ezeket a tárgyakat. És bár mindegyikük jó dekorációs elem a lakásban, együtt már elnyomják egymást vagy megosztják a figyelmet.

Az alábbiakra koncentráljon:

* Hozzon létre egy közös témát vagy külsőt a jelentéshez, és alkalmazza a jelentés minden oldalára.
* Az önálló képeket és egyéb grafikus elemeket az átadandó információ kiegészítésére használja, és ügyeljen rá, hogy ne tereljék el a figyelmet.
* Alkalmazza az eddig megtanult ajánlott eljárásokat.

## <a name="principles-of-visual-design"></a>A vizualizációtervezés alapelvei
Megvizsgáltuk a jelentéstervezés alapelveit, valamint azt, hogyan rendezhetjük a jelentések elemeit úgy, hogy az könnyen befogadható legyen.  Most áttérünk a vizualizációk tervezésének alapelveire.  Az ezt követő szakaszban pedig az egyes vizualizációkat vesszük szemügyre, és a leggyakoribb típusok ajánlott eljárásait ismertetjük.

Ebben a szakaszban nem a mintajelentéssel, hanem más példákkal dolgozunk.  A vizualizációtervezés alapelveinek ismertetése után visszatérünk a mintajelentéshez, és alkalmazzuk az imént tanultakat (lépésről lépésre).  

### <a name="planning--choose-the-right-visual"></a>Tervezés – a megfelelő vizualizáció kiválasztása
Ahogyan a jelentés maga is jelentős tervezést igényel, ugyanúgy az egyes vizualizációk is.  Tegye fel magának a kérdést: „Milyen információt szeretnék átadni ezzel a vizualizációval?” Ezt követően döntse el, melyik vizualizációtípus a legmegfelelőbb a feladatra. Egy értékesítési ciklus folyamatait bemutathatja sávdiagramként, azonban lehet, hogy egy vízesés- vagy tölcsérdiagram mégis jobban illene hozzá. Ehhez segítséget a tanulmány utolsó szakaszában („Vizualizációtípusok és ajánlott eljárások”) találhat, amely a leggyakoribb típusok ajánlott eljárásait ismerteti.  Ne lepődjön meg, ha az elsőként választott vizualizációtípus nem a legjobb megoldás lesz végül.  Próbáljon ki több típust, így megtapasztalhatja, melyik illik a legmegfelelőbben az információhoz.

Fontos megérteni a kategorikus és a mennyiségi adatok közti különbséget, és tisztában lenni azzal, hogy mely vizualizációtípusok milyen típusú adatokkal működnek a legjobban. A mennyiségi adatok gyakran mértékek, így általában numerikus értékkel bírnak. A kategorikus adatok gyakran dimenziók, így csoportosíthatók. Ezekről részletesebben „A megfelelő mérték kiválasztása” című szakaszban beszélünk.

Álljon ellen a kísértésnek, és ne használjon díszes vagy összetett vizualizációkat csak azért, hogy lenyűgözőbbnek hasson a jelentés. A legjobb választás az információ átadására legegyszerűbb lehetőség. A vízszintes sávdiagramok és az egyszerű vonaldiagramok gyorsan át tudják adni az információt.  Mindenki számára ismerősek és kényelmesek, és a legtöbb olvasó könnyen értelmezi őket.  További előnyük, hogy a legtöbb ember balról jobbra, illetve fentről lefelé olvas, ezek a diagramtípusok így könnyen áttekinthetők és befogadhatók.

Kell görgetni a vizualizáción belül? Ha lehetséges, kerülje az olyan megoldásokat, ahol igen.  Alkalmazzon szűrőket, hierarchiákat és részletezéseket, és ha ezek segítségével sem tud megszabadulni a görgetősávtól, válasszon másik vizualizációtípust. Ha mindenképp görgethető vizualizációt használ, a vízszintes görgetés könnyebben befogadható, mint a függőleges.

Még ha a történethez illő legjobb vizualizációt is választja, további segítségre lehet szüksége.  Itt válnak fontossá a címkék, a címek, a menük, a szín és a méret. Ezekről az elemekről később, a „Tervezési elemek” című szakaszban beszélünk.

### <a name="choose-the-right-measure"></a>A megfelelő mérték kiválasztása
Elég meggyőző a vizualizáció által közölt üzenet? Számít ez egyáltalán?  Ne készítsen vizualizációkat csak azért, hogy legyenek. Lehet, hogy úgy gondolta, hogy az adatok egy érdekes történetet vázolnak fel, de mégsem így van. Ne féljen az újrakezdéstől és az érdekesebb információk keresésétől. Az is lehet, hogy az információ jó, csak máshogy kell mérni.

Tegyük fel például, hogy az értékesítési vezetők sikerét szeretné mérni. Milyen mérték használható ehhez?  Ez a legjobban az összes eladás vagy az összes profit vizsgálatával mérhető vajon? Az előző év növekedésének vagy egy kitűzött cél elérésének mérésével? Tegyük fel, hogy Értékesítési Éva hozta a legnagyobb profitot, és ha Ön egy sávdiagramon jelenítené meg értékesítőkre lebontva az összes profitot, a kollégáihoz képest Éva igazi sztárnak tűnne.  De ha Éva magas értékesítési költségeket halmozott fel (utazási, szállítási vagy előállítási költségek, és hasonlók), csak az értékesítéseket nézve már nem olyan kitűnő az eredmény.

#### <a name="reflect-realitydont-distort-reality"></a>A valóság visszaadása/a valóság hiteles ábrázolása
Létrehozhatók olyan vizualizációk, amelyek eltorzítják a valóságot. Létezik egy webhely, ahol az adatokkal foglalkozó szakemberek megoszthatják a „rossz” vizualizációkat. A megjegyzések között a közös nevezőt a vizualizációt létrehozó és terjesztő cégben való csalódottság jelenti.  Ez pedig azt az üzenetet küldi, hogy a cég nem megbízható.

Ezért fontos, hogy olyan vizualizációkat hozzon létre, amelyek nem torzítják szándékosan a valóságot, és nem manipuláltan mutatják be az Ön által átadni kívánt információt.  Íme egy példa:

![](media/power-bi-visualization-best-practices/corp-success-distorted.png)

**22. ábra:    Torzított valóság egy diagramon**

Ebben a példában úgy látszik, mintha nagy különbség lenne a négy cég között, és CorpB sokkal sikeresebb lenne a többi cégnél.  Azonban megfigyelheti, hogy az X tengely nem a nullánál kezdődik, a cégek közti különbség pedig a hibahatáron belül esik.  Íme ugyanazok az adatok, az X tengely azonban most nullánál kezdődik.

![](media/power-bi-visualization-best-practices/corp-success.png)

**23. ábra:    Valósághű diagram**

Az olvasók általában azt feltételezik, hogy az X tengely nullánál kezdődik. Ha nem ott kezdi, azt úgy tegye, hogy ne torzuljanak az eredmények, és érdemes hozzáadni valamilyen vizuális vagy szöveges jelzést, amely felhívja a figyelmet a normától való eltérésre.  

### <a name="design-elements"></a>Tervezési elemek
Ha kiválasztotta a típust és a mértéket, és létrehozta a vizualizációt, ideje finomhangolni a megjelenítést, hogy az a lehető leghatékonyabb legyen.  Ez a szakasz a következőkkel foglalkozik:

* Elrendezés, terület és méret
* Szöveges elemek: címkék, jegyzetek, menük, címek
* Rendezés
* Vizualizációk közti interakció
* Szín

#### <a name="tweaking-visuals-for-best-use-of-space"></a>A vizualizációk optimalizálása a helykihasználáshoz
Ha több diagramot szeretne egy jelentésben elhelyezni, az adat–tinta arány maximálásával kiemelheti az adatok történetét. Ahogyan már említettük, Edward Tufte alkotta meg az „adat–tinta arányt”: a cél az, hogy minél több jelölést eltávolítsunk a diagramról úgy, hogy ez ne befolyásolja annak értelmezhetőségét.

A lenti első diagramhalmazban felesleges tengelyfeliratok (2014. január, 2014. április stb.) és címek („by Date” [dátum szerint]) vannak. A diagramok címeinek is vízszintes helyet kell hagyni minden diagram esetében. A diagramcímek eltávolításával és a különálló tengelyfeliratok bekapcsolásával eltávolítottunk néhány feliratot, és jobban kihasználtuk a rendelkezésre álló helyet. A felső két diagram tengelyfeliratait is eltávolíthatjuk, így tovább csökkenthetjük a „tintamennyiséget”, és több hely marad az adatoknak.

Ha egy-egy konkrét időtartamra szeretné felhívni a figyelmet, vonalakat vagy téglalapokat rajzolhat a diagramok mögé, így vezetve a szem mozgását és segítve az összehasonlításokat.

![](media/power-bi-visualization-best-practices/power-bi-multiples-before.png)

**24. ábra:    Előtte**

![](media/power-bi-visualization-best-practices/power-bi-multiples-after.png)

**25. ábra:    Utána**

**Tengelycímek be- és kikapcsolása**

Kattintson az egyik vizualizációra, majd nyissa meg a Formázás ablaktáblát. Bontsa ki az **X tengely** vagy az **Y tengely** beállításait, és húzza a **Cím** csúszkát be- vagy kikapcsolt állásba.

![](media/power-bi-visualization-best-practices/power-bi-axis-titles.png)

**26. ábra:    Tengelycímek be- és kikapcsolása**

**Tengelyfeliratok be- és kikapcsolása**

Kattintson az egyik vizualizációra, majd nyissa meg a Formázás ablaktáblát. Az **X tengely** és az **Y tengely** mellett is csúszkák találhatók.  Ezzel be- és kikapcsolhatja a tengelyfeliratokat.

![](media/power-bi-visualization-best-practices/power-bi-axis-labels.png)

**27. ábra: Tengelyfeliratok be- és kikapcsolása**

> [!TIP]
> Az Y tengely feliratainak kikapcsolása például akkor lehet hasznos, ha bekapcsolta az **Adatfeliratok** beállítást.
> 
> 

**Vizualizációk címeinek eltávolítása**

Kattintson az egyik vizualizációra, majd nyissa meg a Formázás ablaktáblát. Állítsa a **Cím** csúszkát kikapcsolt állapotra.

![](media/power-bi-visualization-best-practices/power-bi-title-off.png)

**28. ábra:    Címek eltávolítása a vizualizációkból**

Vegye figyelembe, hogy az olvasók hogyan tekintik majd meg a jelentést, és győződjön meg róla, hogy a vizualizációk és a szöveg elég nagy és sötét ahhoz, hogy megfelelően olvasható legyen. Ha egy arányosan nagyobb vizualizációt helyezett el az oldalon, az olvasók azt gondolhatják, hogy az a legfontosabb. Hagyjon elegendő helyet a jelentés vizualizációi között, hogy a jelentés ne tűnjön zsúfoltnak és zavarosnak.  A vizualizációk igazításával irányíthatja az olvasók tekintetét.

**A vizualizációk átméretezése**

A vizualizáció aktiválásához kattintson rá. A fogópontok egyikének húzásával állítson a méreten.

![](media/power-bi-visualization-best-practices/power-bi-drag-handles.png)

**29. ábra: Vizualizáció átméretezése**

**Vizualizációk áthelyezése**

A vizualizáció aktiválásához kattintson rá. Jelölje ki és nyomja le a vizualizáció tetején található fogósávot, és húzza a vizualizációt az új helyre.

![](media/power-bi-visualization-best-practices/power-bi-move.png)

**30. ábra: Vizualizáció áthelyezése**

#### <a name="titles-and-labels-that-are-part-of-the-visualizations"></a>A vizualizációk részét képező címek és címkék
Ügyeljen rá, hogy a címek és a címkék olvashatók és egyértelműek legyenek. A címek és címkék szövegeinek optimális méretűnek és könnyen észrevehető színűnek kell lenniük (például fekete az alapértelmezett szürke helyett). Emlékszik még a stílusra vonatkozó útmutatóra (a fenti „Szöveg” szakaszból)? Ne használjon túl sok színt és méretet – a túl sok betűméret és betűszín zsúfolttá és zavarossá teheti az oldalt.  Érdemes azonos betűszínt és betűméretet használni az egyes jelentésoldalak minden vizualizációjához, és az oldalak címeinek azonos igazítást beállítani.  

**A Formázás ablaktábla**

Az alább felsorolt formázási beállításokat a Formázás ablaktáblában, a festőhenger ikonra kattintva érheti el.

![](media/power-bi-visualization-best-practices/power-bi-paintbrush.png)

**31. ábra: A Formázás ablaktábla megnyitása**

Ezután válasszon egy vizualizációt, és kapcsolja be. Példák a vizualizációs elemekre: **X tengely**, **Y tengely**, **Cím**, **Adatfeliratok** és **Jelmagyarázat**. Az alábbi példában a **Cím** elemet láthatjuk.

![](media/power-bi-visualization-best-practices/power-bi-title-formatting.png)

**32. ábra: Vizualizáció címének formázása**

**Szövegméret megadása**

A szövegméretet megadhatja a címek és adatfeliratok esetében, azonban az X és Y tengely, valamint a jelmagyarázat esetében nem.  Különösen az adatfeliratok esetében, próbálgasson különböző variációkat a **Megjelenítési egységekre** és a **tizedesjegyek** számára, amíg meg nem találja a jelentéshez optimális szintű részletezést.   

**Szöveg igazítása**

A címet balra, jobbra és középre igazíthatja.  Válasszon egyet, és használja ugyanazt a beállítást az oldal összes vizualizációjához.  

**Szöveg pozíciójának megadása**

A szöveg helyzetét egyes Y tengelyek és a jelmagyarázat esetében módosíthatja.   Akármelyik beállítást választja, használja ugyanazt a többi Y tengelyhez, valamint a többi jelmagyarázathoz.

**Cím és címke hosszának beállítása**

Módosítsa a címek, tengelycímek, adatfeliratok és jelmagyarázatok hosszát. Ha ezek közül az elemek közül bármelyiket megjeleníti, a hossz (valamint a szövegméret) beállításával biztosíthatja, hogy ne jelenjenek meg csonkolt szövegek. A **Cím** és a **Jelmagyarázat** esetén a megfelelő beállítás a **Címszöveg**, ahol meg kell adnia a vizualizációban megjelenítendő címet. Az **X tengely** és az **Y tengely** esetén a megfelelő beállítás a **Stílus**, ahol egy legördülő menüből kel választania. Az **Adatfeliratok** esetén a megfelelő beállítás a **Megjelenítés** és a **Tizedes tört**. A **Megjelenítési** legördülő menüből válassza ki a mértékegységet: millió, ezer, nincs, automatikus stb. A **Tizedes tört** mezőben adja meg, hány tizedes törtet jelenítsen meg a Power BI.

**Szövegszín megadása**

A szöveg színét címek, tengelyek és adatfeliratok esetén módosíthatja.  

#### <a name="titles-and-labels-that-are-not-part-of-the-visualizations"></a>A vizualizációk részét nem képező címek és címkék
A tanulmány korábbi szakaszában beszéltünk a szövegmezők a jelentésoldalakhoz való hozzáadásáról. Néha a vizualizációk címei nem elegendők az információ átadásához.  Szövegmezők hozzáadásával további információt közvetíthet az olvasóknak.  
Ha nem szeretné, hogy a jelentésoldal túl zsúfolt vagy zavaros legyen, következetesen használja a szövegmezők betűtípusait, méreteit, színeit és igazítását. Ha módosítani szeretné egy szövegmező szövegét, jelölje ki a szövegmezőt. Ekkor megjelenik a formázási menü.

![](media/power-bi-visualization-best-practices/power-bi-text-box-edit.png)

**33. ábra: Szövegmező betűtípusának formázása**

#### <a name="sorting"></a>Rendezés
A vizualizációk rendezésével egyszerűen megoldható, hogy az információt gyorsan át lehessen adni. Ha például a sávdiagramokat a sávok értéke szerint csökkenő vagy növekvő sorrendbe rendezi, gyorsan megmutathat jelentős növekedési adatokat anélkül, hogy több helyet használna.

Egy diagram rendezéséhez kattintson a diagram jobb felső sarkában található három pontra, válassza a **Rendezés** lehetőséget, majd válassza ki azt a mezőt, amely alapján rendezni szeretne, valamint a rendezés irányát. További információ: [Vizualizációk rendezési módjának módosítása](power-bi-report-change-sort.md).

#### <a name="chart-interaction-and-interplay"></a>Diagramok közötti interakciók és kölcsönhatások
A Power BI egyik legfigyelemreméltóbb funkciója a diagramok egymás közti interakcióinak módosítása.  Az alapértelmezett interakció a diagramok keresztkijelölése: amikor kijelöl egy adatpontot, a többi diagramban található kapcsolódó adatok kiemelődnek, a nem kapcsolódó adatok pedig elhalványulnak. Ezt a viselkedést felülírhatja, és bármelyik diagramot használhatja valós szűrőként, így helyet takaríthat meg az oldalon. Ehhez válassza a **Látványelem-interakciók** lehetőséget a menüsávban.

![](media/power-bi-visualization-best-practices/power-bi-visual-interactions.png)

**34. ábra: Vizualizáció-interakciók**

Ezután az oldal minden vizualizációjához válasszon egy műveletet: szűrés, kiemelés vagy semmi. Nem minden vizualizációt emelhet ki. Ezekhez a kiemelés vezérlő nem lesz elérhető. További információ: [Vizuális interakciók a Power BI-jelentésekben](service-reports-visual-interactions.md).

> [!TIP]
> Az olyan olvasók számára, akik még nem ismerik a Power BI-t, a jelentésekre kattintás és az így elérhető interakciók nem feltétlenül magától értetődőek. Szövegdobozokkal segíthet eligazodni a kattintható elemek között, így több információt adhat át.
> 
> 

#### <a name="the-use-of-color-in-visuals"></a>Színek használata a vizualizációkban
A tanulmány egy korábbi szakaszában már beszéltünk a színhasználat megtervezésének fontosságáról. Ebben a szakaszban találhatók átfedések, azonban itt főleg arról lesz szó, hogy hogyan érdemes használni a színeket az egyes vizualizációkban. Itt is ugyanazon elvek mentén haladunk: a színekkel összefűzheti a jelentést, kiemelheti a fontos adatokat, és segítheti az olvasókat a vizualizációk értelmezésében. Túl sok különböző szín zavaró lehet, és az olvasó nem fogja tudni, hova kell néznie. Ne áldozza fel az olvashatóságot a szépségért. Csak akkor adjon hozzá színeket, ha az segíti a szövegértést.

> [!TIP]
> Fontos, hogy ismerje a célközönséget és a lényeges, színekkel kapcsolatos szabályokat.  Az Egyesült Államokban például a zöld szín általában „jó” dolgokat, míg a piros „rossz” dolgokat jelöl.
> 
> 

Ez a témakör a következő szakaszokból áll:

1. Adatok színe
2. Adatfeliratok színe
3. Kategorikus értékek színe
4. Numerikus értékek színe

**Lényeges adatok kiemelése színekkel**

A színhasználat legegyszerűbb módja az adatpontok színének módosítása figyelemfelkeltés céljából. Ebben a példában a szín változása a váltakozó nyári és téli olimpiai játékok 4 évesről 2 éves ciklusra módosulását jelzi.

![](media/power-bi-visualization-best-practices/power-bi-data-color.png)

**35. ábra:    A történet ismertetése színekkel**

Az adatpontok színét a formázási ablaktábla **Adatszínek** fülén módosíthatja. Ha az adatpontokat egyenként szeretné beállítani, ügyeljen rá, hogy **Az összes megjelenítése** beállítás be legyen kapcsolva.

![](media/power-bi-visualization-best-practices/power-bi-colors.png)

**36. ábra: Adatpontok színeinek beállítása**

> [!NOTE]
> A Power BI egy alapértelmezett témával látja el a jelentések vizualizációit.  A témák színei változatosságot és kontrasztot nyújtanak. Ha nem a téma alapértelmezett színeit szeretné használni, válassza az **Egyéni szín** lehetőséget.
> 
> 

![](media/power-bi-visualization-best-practices/power-bi-custom-color.png)

**37. ábra: Egyéni szín választása**

A Power BI Desktopban még a kiugró adatokat vagy egy sor egy szakaszát is kiemelheti egy második színkészlet használatával:

![](media/power-bi-visualization-best-practices/power-bi-outliers.png)

**38. ábra:    Kiugró adatok megjelenítése a Desktopban**

Itt az „Outliers” (Kiugró adatok) sorozat csak ott jelenik meg, ahol az augusztusi átlaghőmérséklet 60°F alá esik. Ezt egy DAX-oszlopban, az alábbi képlettel hoztuk létre:

Outliers = if(Editions[Temp]<60, Editions[Temp], BLANK())

Ebben a példában három kiugró adat szerepel: 1952, 1956 és 2000.

**Címkék és címek színei**

Az elérhető formázási lehetőségek böngészésekor számos olyan helyet talál majd, ahol színekkel láthatja el a címeket és a jelmagyarázatokat. Módosíthatja például az adatfeliratok és a tengelycímek színeit. Legyen óvatos.  Általában érdemes egyetlen színt használni minden vizualizáció címéhez.  A tanulmány útmutatásaihoz mind tartoznak kivételes esetek, azonban csak jó okkal érdemes megszegni a szabályokat.

**Kategorikus értékek színe**

A sorozatokat tartalmazó diagramokhoz általában tartozik egy kategorikus érték a jelmagyarázatban. Például az alábbi jelmagyarázat minden színe más-más ország vagy régió kategóriáját jelzi.

![](media/power-bi-visualization-best-practices/power-bi-bubble-color.png)

**39. ábra: Alapértelmezett színek**

A Power BI által alapértelmezettként használt színek jól elkülönítik a kategorikus értékeket, így azokat könnyű megkülönböztetni egymástól. Az emberek néha megváltoztatják ezeket a színeket, hogy azok illeszkedjenek a vállalati sémához, ez azonban problémákhoz vezethet.

![](media/power-bi-visualization-best-practices/power-bi-bubble-color2.png)

**40. ábra: Egy szín árnyalatai**

Ha csak egy árnyalatot használ, és a színerősséget módosítja, a vizualizáció egy hamis sorrend érzetét keltheti a kategóriák között. Ez a megoldás azt sugallja, hogy a sötét buborékok feljebb vagy alacsonyabban helyezkednek el egy képzeletbeli skálán, mint a világosabb árnyalatúak. Az ilyesfajta kategorikus értékeknél – a betűrendi sorrendet leszámítva – általában nincs velejáró sorrend.
Az alapértelmezett színek módosításához nyissa meg a Formázás ablaktáblát, és válassza az **Adatszínek** lehetőséget.

**Numerikus értékek színe**

Azon mezők esetében, amelyeknél előfordul velejáró sorrend és numerikus érték, értékenként is kiszínezheti az adatpontokat. Ezzel megjelenítheti az értékek eloszlását az adatok között, és egy diagramon két változót is bemutathat. Ez a diagram például nyilvánvalóvá teszi, hogy bár Kína szerezte a legtöbb érmet, Japán és Thaiföld több olimpiai játékon vett részt.

![](media/power-bi-visualization-best-practices/power-bi-saturation.png)

**41. ábra: Adatpontok színezése érték szerint**

Ennek a diagramnak a létrehozásához adjon meg egy értéket a Színtelítettség mezőben, majd módosítsa a színeket a Formázás ablaktáblában.

![](media/power-bi-visualization-best-practices/power-bi-saturation2.png)

**42. ábra: Színtelítettség mező hozzáadása**

![](media/power-bi-visualization-best-practices/power-bi-color-controls.png)

**43. ábra: A színtelítettséghez használt színek módosítása**

A színekkel kihangsúlyozhatja egy központi érték eltéréseit is. Például zöldre színezheti a pozitív értékeket, és pirosra a negatívakat. Ha színeket rendel a pozitív és negatív értékekhez, tartsa szem előtt a kulturális különbségeket. Nem minden kultúra használ pirosat a rossz, illetve zöldet a jó dolgok megjelenítéséhez.

![](media/power-bi-visualization-best-practices/power-bi-color.png)

**44. ábra:    Központi érték eltéréseinek hangsúlyozása színekkel**
 

### <a name="principles-of-visual-design--applied-to-example-report-page"></a>A vizualizációtervezés alapelvei – a mintajelentés oldalain alkalmazva
Most pedig alkalmazzuk a fent ismertetett alapelveket a mintajelentésünkre.

Előtte

![](media/power-bi-visualization-best-practices/power-bi-example5a.png)

**45. ábra:    A mintajelentés (előtte)**

Utána

![](media/power-bi-visualization-best-practices/power-bi-example6anew.png)

**46. ábra: A mintajelentés (utána)**

#### <a name="what-did-we-do"></a>Mit módosítottunk?
1. Szeletelő: egy oldalszintű szűrő hozzáadásával és csak az arany, ezüst és bronz értékek kijelölésével eltávolítottuk az üres területeket a szeletelőkből. A **kijelölésvezérlőket** kikapcsoltuk az **Egyetlen elem kijelölése** és **Az összes kijelölése**  lehetőségek esetén.
2. Buborék: a jelmagyarázatban annyi elem található, hogy nem férnek el a képernyőn.  Eltávolítottuk a jelmagyarázatot, és helyette bekapcsoltuk a **Kategóriacímkéket**. Az ügyfelek mostantól a kurzort a buborékok felé helyezve tekinthetik meg a részleteket. Lerövidítettük a címet és eltávolítottuk a „ország/régió alapján” elemet, mivel ez egyértelműnek tűnik. Bekapcsoltuk a tengelyfeliratokat mindkét esetben, így érthetőbbé tettük a diagramot.
3. Tematikus térkép: feltűnőbbé tettük az **Adatszínek** módosításával. Bekapcsoltuk a **Széttartó** beállítást, a **Minimum** értéket pedig rózsaszínre, míg a **Maximum** értéket pirosra állítottuk.
4. Faszerkezetes térkép: eltávolítottuk a kizárólag az Egyesült Államokra vonatkozó szűrőt. Az **Adatfeliratokat** 1 tizedesjegyre állítottuk. A vizualizáció a Class (Érem) mezőt használta, amely nem túl hasznos, mivel szinte mindig 33%-ot fog mutatni (arany/ezüst/bronz).  Egy másik, érdekesebb mezőt választottunk, a nemet. Az Aquatics (Vízi sportok) színét kékre, az Athletics (Atlétika) színét pedig szürkére módosítottuk.
5. Felső sávdiagram: lerövidítettük a címet, eltávolítottuk az adatfeliratokat és kikapcsoltuk a jelmagyarázat címét. Módosítottuk a cím szórendjét, hogy megegyezzen a lenti diagrammal.
6. Alsó sávdiagram: év szerint növekvő sorrendbe állítottuk, hogy megegyezzen a fenti diagrammal. A színeket az érmeknek megfelelően módosítottuk. Módosítottuk a címet. Kikapcsoltuk a jelmagyarázatot, hogy több hely maradjon az adatoknak. Bekapcsoltuk az adatfeliratokat, amelyek nem a jelentésben jelennek meg (mivel a vizualizáció túl kicsi ahhoz, hogy olvashatók legyenek), hanem a vizualizáció a Fókusz módban való megnyitásakor. [További információ a Fókusz módról](service-focus-mode.md). Az **Elemleírásokhoz** egy Count of Event (Distinct) (Események száma [eltérők]) elemet adtunk hozzá, az elemleírások így már azt is tudatják az olvasóval, hogy hány eseményt tartottak meg az adott évben.
7. Vizualizációk interakciói: mindkét kártya esetén kikapcsoltuk az interakciókat, mivel azt szeretnénk, hogy mindig a meccsek és a sportok összességét mutassák.

## <a name="visual-types-and-best-practices"></a>Vizualizációtípusok és ajánlott eljárások
A Power BI natív módon számos vizualizációtípust nyújt.  Emellett a Microsoft és a Power BI közösségeiben is elérhető számos egyéni vizualizáció – a lehetőségek tárháza így akkora, hogy itt fel sem tudnánk sorolni. Tekintsük meg hát a leggyakrabban használt natív vizualizációtípusok némelyikét.  

### <a name="line-charts"></a>Vonaldiagramok
![](media/power-bi-visualization-best-practices/power-bi-line-chartb.png)

A vonaldiagramokkal hatékonyan érzékeltetheti az adatváltozásokat az idő függvényében.  Ha táblázatokba rendezzük az adatokat, nem igazán kapjuk ugyanazt az eredményt, mintha a szemünkkel ki tudnánk szúrni a kimagasló vagy rendkívül alacsonyan elhelyezkedő értékeket, valamint a ciklusokat és trendeket.  
Az alábbi példa az elnyert érmek számának trendjeit és az érmeket nyerő sportolók számát jeleníti meg.  

![](media/power-bi-visualization-best-practices/power-bi-line-chart.png)

**47. ábra:    Vonaldiagramok**

#### <a name="best-practices"></a>Ajánlott eljárások
* Amikor valaki megtekint egy vonaldiagramot, elsőként a görbe alakját veszi észre.  Ez azt jelenti, hogy olyan X tengelyt kell létrehoznia, amely jelentést ad a görbének. Ilyen például az idő vagy az eloszlási kategóriák.  Ha kategorikus mezőket (például termék vagy földrajz) helyez el az X tengelyen, a vonaldiagram nem lesz érdekes, mivel a görbe alakja nem közvetítene értelmes információkat.
* Ha több diagramot helyez el egymás alatt, hogy könnyebben összehasonlíthasson sorozatokat, helyezze egy vonalba az X tengelyeket. Szűrőkkel győződjön meg róla, hogy azonos értéktartományokat jelenít meg.  Ha például dátumtartományokat használ, győződjön meg róla, hogy azok megegyeznek.  Például 1896 és 2012 között mindkét diagramon.
* Használja ki teljesen a területet.  Amennyiben ezt megteheti az adataival, állítsa be úgy az Y tengely kezdő- és végpontjait, hogy azok megszüntessék a diagram tetején és alján található üres területet, és az adatpontokra helyezzék a hangsúlyt. Ehhez a nyissa meg a Formázás ablaktáblát a festőhenger ikonnal. Bontsa ki az **Y tengely** területet, és adja meg a **Kezdete** és **Vége** pontokat.
  
  ![](media/power-bi-visualization-best-practices/power-bi-start-end.png)
  
  **48. ábra: A kezdő- és végpontok beállítása**
* A kezdő- és végpontok beállításának másik lehetséges esete az, ha kettő vagy több diagramot hasonlít össze ugyanazon a lapon, azonos Y tengellyel.  Ha például az összesített eseményszámra kíváncsi, az Egyesült Királyságnak pedig 1-től 70-ig, míg Ausztráliának 1-től 12-ig szerepelnek értékei, a két vonaldiagram merőben eltérő Y tengelyeket fog megjeleníteni (x. ábra). Így nehéz első ránézésre összehasonlítani őket. Ehelyett állítsa be ugyanazt az Y tengelyre vonatkozó tartományt mindkét diagramon (x. ábra).
  
  ![](media/power-bi-visualization-best-practices/power-bi-line-chart2.png)
  
  **49. ábra: Vonaldiagramok eltérő Y tengellyel**
  
  ![](media/power-bi-visualization-best-practices/power-bi-line-chart3.png)
  
  **50. ábra: Vonaldiagramok megegyező Y tengellyel**

További információ:

* [Az X és Y tengely testreszabása](power-bi-visualization-customize-x-axis-and-y-axis.md)
* [Vonaldiagramok és szabálytalan időközök](http://www.perceptualedge.com/articles/visual_business_intelligence/line_graphs_and_irregular_intervals.pdf)
* [Bevezetés a vonaldiagramokba](http://www.columnfivemedia.com/data-visualization-101-line-charts)

### <a name="barcolumn-charts"></a>Sáv- és oszlopdiagramok
![](media/power-bi-visualization-best-practices/power-bi-bar-chart.png)

Ahogyan a vonaldiagramok az adatok az idő viszonyában való megjelenítésének szabványai, ugyanúgy a sávdiagramok a konkrét értékek különböző kategóriákban való megjelenítésének szabványai.  Ha a sávokat szám alapján rendezi, azonnal megjelennek a legmagasabb értékek és az eloszlás.  A vízszintes sávdiagramok jól működnek a hosszabb címkékkel.  

![](media/power-bi-visualization-best-practices/power-bi-horizontal-scroll.png)

**51. ábra: Vízszintes sávdiagram**

#### <a name="best-practices"></a>Ajánlott eljárások
* Jelenítse meg az értékek adatfeliratait.  Így könnyebben azonosíthatók az egyes értékek. Ehhez nyissa meg a Formázás ablaktáblát, és kapcsolja be az **Adatfeliratokat**.
  
  ![](media/power-bi-visualization-best-practices/power-bi-data-labels.png)
  
  **52. ábra: Az adatfeliratok bekapcsolása**
* A fenti sávdiagram nagyon hasznos egy mérték számos más mértékkel, **egy adott időben** való összehasonlítására.  Míg a fenti vonaldiagram egy időtartam alatt megjelenő trendet mutatott be, a sávdiagram egyetlen kategória egy adott időben alkalmazható trendjét jeleníti meg.  Első pillantásra láthatjuk a sávdiagramon, hogy Spanyolországban az egyik legmagasabb a munkanélküliségi ráta a világon, 25%.
* Ha egy sáv- vagy oszlopdiagram nem fér el a kijelölt területen, a Power BI görgetősávokat ad hozzá. Ha lehetséges és szükséges is, strukturálja úgy a vizualizációt és a jelentést, hogy a teljes diagram látható legyen, így az olvasó a teljes eloszlásról áttekintést kaphat.  Ez sajnos nem lehetséges a mi példánkban a világ országainak száma miatt.
  
  Az értékek korlátozásának egyik módja a szűrő alkalmazása. Hozzáadhat például egy vizualizációszintű szűrőt, amely csak akkor jeleníti meg az országot, ha annak munkanélküliségi rátája 20% feletti.
* A sáv- és oszlopdiagramok részletezhetők.  Így több információt jeleníthet meg egy vizualizáción belül anélkül, hogy több helyet használna fel.  Az alábbi példa egy hierarchiát tartalmaz a régiók és az azon belüli országok számára.  A régió sávjára duplán kattintva megjelennek a régiót alkotó országok.  További információk a részletezésről: [Vizualizációk részletezése](power-bi-visualization-drill-down.md).
  
  ![](media/power-bi-visualization-best-practices/power-bi-drill.png)
  
  **53. ábra: Részletezés**

További információ a sáv- és oszlopdiagramokról:

* [Bevezetés a sávdiagramokba](http://blog.newscred.com/article/data-visualization-101-bar-charts)
* [Adatvizualizációs gyűjtemény: sávdiagram](http://www.datavizcatalogue.com/methods/bar_chart.html#.VYV-hY3bLJw)
* [Adatvizualizációs gyűjtemény: többszörös sávdiagram](http://www.datavizcatalogue.com/methods/multiset_barchart.html#.VYV_gI3bLJw)

### <a name="stacked-barcolumn-charts"></a>Halmozott sáv- és oszlopdiagramok
![](media/power-bi-visualization-best-practices/power-bi-stacked.png)

A sáv- és oszlopdiagramokhoz egy további dimenziót adhat hozzá a különböző kategóriák halmozásával.  A diagram így egy általános trendről szolgáltat információt (a magasság vagy hosszúság alapján), azonban az egyes kategóriák hatását is megjeleníti a trendre nézve. Az alábbi diagram 2014. 6 milliárd feletti bevételű futballcsapatainak legnagyobb bevételű csapatának általános növekedését mutatja.

![](media/power-bi-visualization-best-practices/power-bi-deloite.png)

**54. ábra: Halmozott oszlopdiagram**

A halmozott oszlopdiagramon láthatjuk, hogy a teljes bevétel idővel nő, és a Commercial (Kereskedelem) és a Broadcasting (Közvetítés) kategóriák szintén stabilan nőnek – ez hozzájárul a teljes bevétel növekedéséhez.  Ezen a diagramon azonban nehéz összehasonlítani a három kategória egymásra gyakorolt hatását. Például hogyan viszonyul a Kereskedelem növekedése a Közvetítés vagy a Meccsnap növekedéséhez?  Ezen adatok megjelenítéséhez jobb választás lenne egy vonaldiagram.  

![](media/power-bi-visualization-best-practices/power-bi-deloite2.png)

**55. ábra: Átalakítás vonaldiagrammá**

Ezen a vonaldiagramon könnyebben megfigyelhető, hogy a legnagyobb növekedésen a kereskedelmi bevétel esett át, ezt pedig a közvetítés és a meccsnap követi.

#### <a name="best-practices"></a>Ajánlott eljárások
* A sáv- és oszlopdiagramokhoz hasonlóan itt is megvan a vízszintes vagy függőleges megjelenítés lehetősége.   Ha hosszú címkékkel dolgozik, a vízszintes jobb választás; idősorozatos adatokhoz jobban illik a függőleges megjelenítés.  
* Ne használjon halmozott sáv- vagy oszlopdiagramokat, ha a trendeket vagy más változásokat az idő függvényében szeretné bemutatni.  Ehhez sokkal praktikusabb a más típusú diagramok, például a vonaldiagramok használata.
* Az eloszlást teljes mennyiség vagy az összes százalékos aránya szerint is megjelenítheti.  
* Ahogyan Few mondta, *Nehéz összehasonlítani egy halmozott sáv szegmenseit. Ha a szegmensek egymás mellett vannak, és felfelé növekednek egy azonos alapvonaltól, könnyű lenne összehasonlítani a magasságukat, azonban halmozva ez már sokkal nehezebb. Ezen kívül, bár könnyen látható, hogyan változott hónapról hónapra a bevétel, azt már sokkal nehezebb látni, hogy ez hogyan változott a többi kategóriában*.  
* A 100%-ig halmozott diagramok használata jó választás, ha a százalékos értékek összege 100.  Az alábbi példában csapatok szerinti kategóriaelosztást láthatunk.  A százalékos értékek relatívak, így már első pillantásra is azonosíthatunk bizonyos trendeket. Az Everton bevétele például elsősorban a közvetítésből származik (több mint 70%), míg a PSG ugyanebből csak 20% bevételt lát.  A vízszintes megjelenítéssel könnyebb elhelyezni a csapatok címkéit és megfigyelni a bevételi típus hatását.
  
  ![](media/power-bi-visualization-best-practices/power-bi-deloite3.png)
  
  **56. ábra: Vízszintes halmozott diagram**

További információ a halmozott diagramokról:

* [Adatvizualizációs gyűjtemény: halmozott sávdiagramok](http://www.datavizcatalogue.com/methods/stacked_bar_graph.html#top)
* [Mikor hasznos a 100%-ig halmozott sávdiagram?](http://www.perceptualedge.com/blog/?p=2239)

### <a name="combo-barcolumn-charts"></a>Kombinált sáv- és oszlopdiagramok
![](media/power-bi-visualization-best-practices/power-bi-combo.png)

A Power BI-ban az oszlop- és vonaldiagramok egy kombinált diagramban egyesíthetők. Erre az alábbi lehetőségei vannak: vonal- és halmozott oszlopdiagram, valamint vonal- és csoportosított oszlopdiagram. Értékes területet takaríthat meg a vásznon, ha két különálló vizualizációt egyesít.

A lenti két képernyőkép egy egyesítés előtti és egy egyesítés utáni változatot mutat be.  Az első oldalon két különálló vizualizáció található: egy oszlopdiagram, amely a népességnövekedést szemlélteti az idő függvényében, és egy vonaldiagram, amely a GDP-t szemlélteti az idő függvényében. Ezek ideális alapanyagot nyújtanak egy kombinált diagramhoz, ugyanis megegyezik az X tengelyük (év) és az értékeik (2002-től 2012-ig).  De miért ne vonhatnánk őket össze, és hasonlíthatnánk össze a trendeket egyetlen vizualizáción belül?  A két diagram kombinációjával gyorsabban hasonlíthat össze adatokat.

Az új jelentésoldal csak egy vizualizációt tartalmaz: egy vonal- és egy halmozott oszlopdiagramot. Ugyanígy egy vonal- és egy csoportosított oszlopdiagramot is készíthetünk.  Most már könnyebb megtalálni a hasonlóságokat a trendek között.   Láthatjuk, hogy 2008-ig a népesség és a GDP hasonló trendet követett. Azonban 2009-től kezdve a népességnövekedés megállt, a GDP pedig ingadozóvá vált.  

![](media/power-bi-visualization-best-practices/power-bi-spain-line.png)

 **57. ábra: Két külön diagramként**

![](media/power-bi-visualization-best-practices/power-bi-spain-combo.png)

 **58. ábra: Egy kombinált diagramként**

#### <a name="best-practices"></a>Ajánlott eljárások
A kombinált diagramok akkor a leghatékonyabbak, ha a két vizualizációnak legalább egy közös tengelye van.

Figyeljen hát a tengelyekre! Könnyen olvasható és értelmezhető a kombinált diagramja?  Vagy eltérő tartományokat és értékeket használ? Ha például az oszlopdiagram Y tengelyének méretezése sokkal kisebb, mint a vonaldiagraménak, a kombinált diagram értelmezhetetlen képet fog adni.  Figyelje meg például a harmadik vonalat (tengerkék színnel) a diagram legalján.

   ![](media/power-bi-visualization-best-practices/power-bi-dual-line.png)

   **59. ábra: Egy sikertelen vonaldiagram**

A kombinált diagram akkor is értelmezhetetlen lesz, ha az oszlopdiagram és a vonaldiagram két különböző mértéket használ, Ön pedig nem hoz létre ennek megfelelően két tengelyt.  Például: dollár és százalék. Fontos, hogy mindkét tengely szerepeljen a diagramon, így az olvasó könnyebben megértheti a diagramot. Célszerű tengelyfeliratokat is hozzáadnia.

Ehhez nyissa meg a Formázás ablaktáblát, bontsa ki az **Y tengely** elemet, és ha még nincs bekapcsolva, kapcsolja be a **Másodlagos megtekintése** beállítást. Ezt a beállítást néha nehéz megtalálni. Bontsa ki az **Y tengely (oszlop)** elemet, és görgessen lefelé addig, amíg meg nem találja a **Másodlagos megtekintése** beállítást. Emellett kapcsolja be az Y tengely (oszlop) **Cím** beállítását, és az Y tengely (vonal) **Cím** beállítását is.

![](media/power-bi-visualization-best-practices/power-bi-show-secondary-new.png)

**60. ábra: A másodlagos tengely megjelenítése**

![](media/power-bi-visualization-best-practices/power-bi-combo-chart.png)

**61. ábra: Kombinált diagram létrehozása**

* Használja ki a két tengely nyújtotta előnyöket. Így több, különböző értéktartományú mértéket hasonlíthat össze, és egyetlen vizualizáción mutathatja be két mérték korrelációját.

További információ:

* [Kombinált diagram a Power BI-ban](power-bi-visualization-combo-chart.md)
* [A kettős mértékű tengelyek veszélye a vizualizációkban](http://www.perceptualedge.com/articles/visual_business_intelligence/dual-scaled_axes.pdf)

### <a name="scatter-chart"></a>Pontdiagram
![](media/power-bi-visualization-best-practices/power-bi-scatter.png)

Néha sok változót szeretnénk egyszerre megjeleníteni, egy pontdiagrammal pedig tökéletes áttekintést nyerhetünk.  A pontdiagramok kettő (pont) vagy három (buborék) mennyiségi mérték kapcsolatát mutatják be.  A pontdiagramok mindig két értéktengellyel rendelkeznek: az egyik egy vízszintes tengelyen jelenít meg egy numerikus adathalmazt, a másik egy függőleges tengelyen. A diagram pontokat jelenít meg az x és y numerikus értékek metszéspontjában, így egyetlen adatponttá kombinálja ezeket az értékeket. Ezek az adatpontok egyenlően vagy egyenlőtlenül is eloszolhatnak a vízszintes tengelyen, az adatoktól függően.

A buborékdiagramok buborékokkal helyettesítik az adatpontokat, a buborékok mérete pedig egy új dimenziót ad az adatoknak.

Az alábbi buborékdiagram Dél-Amerikáról szól, és az egy főre jutó GDP-t (Y tengely), a GDP-k összegét (X tengely) és a népességet hasonlítja össze országonként.  A buborékok mérete az adott ország teljes népességére utal. Brazília népessége (buborékmérete) a legnagyobb, emellett Dél-Amerika összesített GDP-jének legnagyobb része is az övé (ez található a legmesszebb az X tengelyen).  Azonban megfigyelheti, hogy Uruguay, Chile és Argentína egy főre jutó GDP-je nagyobb Brazíliáénál (feljebb helyezkednek el az Y tengelyen).

![](media/power-bi-visualization-best-practices/power-bi-bubble.png)

**62. ábra: Dél-Amerika GDP-je és népessége buborékdiagramon**

Ha egy lejátszási tengelyt is hozzáad, Hans Rosling módjára az idő függvényében is elmesélheti a történetet (https://www.youtube.com/watch?v=PbaDBJWCeD4). Lejátszási tengely hozzáadásához húzzon egy Dátum és idő mezőt a **Lejátszási tengely** területére.

#### <a name="best-practices"></a>Ajánlott eljárások
* A pont- és buborékdiagramokkal remekül mesélheti el az adatok történetét. Azonban az adatok feltárására már nem annyira alkalmasak.  Stephen Few épp erre hívja fel a figyelmet a következő bekezdésben: *Ennek a megközelítésnek az erőssége az adatok történetének pontos átadása. Amikor Rosling a diagram buborékjainak mozgását és az értékek változását magyarázza a fontos elemekre mutatva, az információ életre kel. Az animált buborékdiagramok azonban már sokkal kevésbé hatékonyak az adatok egyedül történő feltárására és értelmezésére. Kétlem, hogy Rosling ezzel a módszerrel akarná átadni az információt; inkább csak akkor, ha a közönség már ismeri azokat. A mozgó buborékok közül egyszerre csak eggyel tudunk foglalkozni, így az animációt egymás után többször le kell játszani, ha meg akarjuk érteni, mi is történik. A buborékokat beállíthatjuk úgy, hogy nyomot hagyjanak maguk után, így megfigyelhetjük egyes buborékok útvonalát, azonban ha ezt sok buborékhoz alkalmazzuk, a diagram gyorsan zsúfolttá válik. Lényegében arra szeretnék utalni, hogy nem ez a legjobb megoldás az információ részletes megjelenítésére és elemzésére.*
* X és Y tengely hozzáadásával mondja el a történetet.  A buborékdiagramok esetében különösen sok olyan összetevő van, amelyek segítenek a vizualizációk megértésében.
* Adatfeliratokkal tegye értelmezhetőbbé a vizualizációt.  A buborékdiagramok esetében különösen igaz, hogy ha túl sok elemet tartalmaz a jelmagyarázat, nehéz különbséget tenni a hasonló színek között.  A fenti vizualizációban a Suriname-hoz, Kolumbiához és Ecuadorhoz tartozó színek nagyon hasonlóak a jelmagyarázatban.
* Létrehozott egy pontdiagramot, de csak egyetlen adatpontot lát, amely az X és Y tengely összes értékét összesíti? Esetleg a diagram egyetlen vízszintes vagy függőleges vonalon összesíti az összes értéket?  Ezen problémák megoldásához adjon hozzá egy mezőt a **Részletek** területhez, így megadhatja, hogy a Power BI hogyan csoportosítsa az értékeket. A mezőnek minden megjeleníteni kívánt pont esetében egyedinek kell lennie. További segítséget a [Power BI pont- és buborékdiagramokról szóló útmutatójában](power-bi-visualization-scatter.md) találhat.

### <a name="tree-map-charts"></a>Faszerkezetes diagramok
![](media/power-bi-visualization-best-practices/power-bi-treemap.png)

A faszerkezetes térképekkel remek áttekintést adhat az egy egészt alkotó különböző összetevők relatív méretéről – különösen akkor, ha kategóriák szerint csoportosíthatja őket.  Amikor egy új üzletet próbálok megérteni, a fő összetevőkről készített faszerkezetes térkép mindig sokat segít a dolgok általános elosztásának megértésében.

Az első lenti diagramban azonnal láthatja, hogy Brazília Dél-Amerika GDP-jének körülbelül felét teszi ki, Venezuela és Argentína pedig körülbelül ugyanakkorák.

Ha részletesebb kontextust szeretne úgy, hogy a legnagyobb GDP-jű országok hatása továbbra is látható legyen, régiókra lebontott, kategóriánként (országonként) megjelenített vizualizációs hierarchiákat hozhat létre. A második faszerkezetes térképen első ránézésre a régiók relatív méretét mérhetjük fel, majd az egyes régiókban megtekinthetjük a legnagyobb hozzájárulással szolgáló országokat. Láthatjuk, hogy három nagy régiót különíthetünk el (Európa, Ázsia és Észak-Amerika), ezeken belül pedig könnyen felismerhetjük a legjobban teljesítő országokat/régiókat.

A faszerkezetes térkép fő korlátja az, hogy nehéz összehasonlítani a legkiemelkedőbb téglalapokon kívül más téglalapokat.  Áttekintés céljára jól szolgál, azonban az összetevők relatív méretének megjelenítéséhez valószínűleg hasznosabb egy oszlop- vagy sávdiagram.
  Az első faszerkezetes térkép például nagy vonalakban érzékelteti a GDP-méretek sorrendjét, azonban nehéz meghatározni a konkrét különbségeket az országok között, különösképp a kisebb, címke nélküli mezőkben. Az ilyen adatokhoz, amikor egyszerű csoportosításokat szeretnénk összehasonlítani, jobb választás egy oszlop- vagy egy sávdiagram.

![](media/power-bi-visualization-best-practices/power-bi-treemap3.png)

**63. ábra: Dél-Amerika GDP-jeinek összehasonlítása faszerkezetes térképen**

Itt egy újabb adatszintet adtunk hozzá, a régiót, és a régiónkénti GDP-hozzájárulás mellett a régiókon belüli relatív viszonyokat is megfigyelhetjük. Ügyeljen arra, hogy nem összegző mértékekkel (például átlagokkal) előfordulhat, hogy a részek összege az összesítés szintjén nem a valós értéket adja.

![](media/power-bi-visualization-best-practices/power-bi-treemap2.png)

**64. ábra: GDP régió és ország alapján faszerkezetes térképként**

További információt a faszerkezetes térképekről az alábbi linkekre kattintva találhat.

* [Faszerkezetes térképek – áttekintés](http://www.perceptualedge.com/articles/b-eye/treemaps.pdf)
* [Adatvizualizációs gyűjtemény: faszerkezetes térképek](http://www.datavizcatalogue.com/methods/treemap.html#.VYhylI3bL7Y)

### <a name="other-charts"></a>Más típusú diagramok
#### <a name="pie-or-donut-charts"></a>Kör- vagy gyűrűdiagramok
![](media/power-bi-visualization-best-practices/power-bi-donut.png)

A sáv- és oszlopdiagramok általában a legtöbb célnak megfelelnek. Azt jól tudjuk, hogy az emberek nehezen értelmezik helyesen a kör- és gyűrűdiagramokat, sőt ezek gyakran eltorzíthatják az adatokat. Ha lehet, kerülje az ilyen diagramok használatát. Stephen Few „Save the Pies for Dessert” címmel egy remek cikket írt a történetükről és veszélyeikről: [www.percetualedge.com/articles/08-21-07.pdf](http://www.perceptualedge.com/articles/08-21-07.pdf).

Itt az egyetlen hasznos felhasználási módjukat is megemlíti, a rész–egész kapcsolatok összehasonlítását. De még itt sem tesznek sokkal jobb szolgálatot egy 100%-ig halmozott sávdiagramnál.

Egy további érdekes cikket (és animációt) találhat a kördiagramokról a [Darkhorse Analytics webhelyén](http://www.darkhorseanalytics.com/blog/salvaging-the-pie).

De elolvashat egy ellentétes álláspontot is: [Why Tufte is flat-out wrong about pie charts](http://speakingppt.com/2013/03/18/why-tufte-is-flat-out-wrong-about-pie-charts/) (Miért nincs igaza Tufte-nak a kördiagramokkal kapcsolatban?).

#### <a name="radial-gauges--kpis"></a>Kör alakú mérőműszerek és KPI-k
![](media/power-bi-visualization-best-practices/power-bi-gauge.png)

A kör alakú mérőműszerek hasznos vizualizációk a kitűzött célhoz viszonyított teljesítmény mérésére, és az adminisztratív irányítópultokban is népszerűek. Azonban van két nagy hibájuk. A kördiagramokhoz hasonlóan nehéz értelmezni a színezett részt a teljes, 180 fokos ívhez vagy egy bázismezőhöz képest. Emellett nagy helyet foglal ahhoz képest, hogy csak egyetlen mértéket jelenít meg.

Ennek jó alternatívája az egyszerű KPI-vizualizáció.

![](media/power-bi-visualization-best-practices/power-bi-kpi.png)

A KPI-k ugyanakkora területen az értéket, az állapotot, a célt, a célhoz képest mért eltérést és a trendet is megjelenítik. A zöld szín pirosra változik, ha a cél elérése sikertelen, illetve sárgára, ha egy köztes cél elérése sikerült. Jóval egyszerűbb olvasni és értelmezni a kör alakú mérőműszereknél.

További információ:

* [A Power BI kör alakú mérőműszer-diagramjai](power-bi-visualization-radial-gauge-charts.md)
* [KPI-k a Power BI-ban](power-bi-visualization-kpi.md)

## <a name="conclusion"></a>Összegzés
Ideje élesben is kipróbálni az ajánlott eljárásokat.  Maradjunk kapcsolatban: ossza meg velünk saját legjobb eljárásait! Nem ért egyet a javaslatainkkal, vagy egy remek kivételt talált, amellyel „megszegheti a szabályokat”?  Ezekről is nagyon szívesen hallanánk.  

### <a name="book-recommendations"></a>Könyvajánló
A vizualizációtervezési technikákról számos jó könyv érhető el manapság. Stephen Few *Information Dashboard Design* (Információs irányítópultok tervezése) című könyve kötelező a témakörben. Két másik könyvben, a *Show Me the Numbers* (Lássuk a számokat!) és a *Now You See It* (Így már látja?) című kiadásban még részletesebben ír a vizualizációkról. Few-t és más szerzőket Edward R. Tufte ihlette, akinek *The Visual Display of Quantitative Information* (A mennyiségi adatok vizuális megjelenítése) című könyve klasszikusnak számít ezen a területen. Tufte írta emellett a *Visual Explanations* (Vizuális magyarázatok), az *Envisioning Information* (Az információk megjelenítése) és a *Beautiful Evidence* (Gyönyörű bizonyíték) című könyveket is. Adam Kirk új könyve, a *Data Visualization: A Handbook for Data Driven Design* (Adatvizualizáció: adattervezési kézikönyv) is egy nagyszerű olvasmány. További ajánlott szerzők: Lachlan James, William McKnight, és Boris Evelson (Forrester), Darkhorse Analytics.

További kérdései vannak? [Kérdezze meg a Power BI közösségét](http://community.powerbi.com/)

