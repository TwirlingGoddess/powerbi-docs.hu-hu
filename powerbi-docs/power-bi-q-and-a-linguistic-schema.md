---
title: A Q&A nyelvi sémáinak szerkesztése és kifejezések hozzáadása
description: Hogyan szerkeszthetők a Power BI Q&A nyelvi sémái a Power BI Desktop használatával.
author: willthom
manager: kfile
ms.reviewer: mihart
ms.service: powerbi
ms.component: powerbi-service
ms.topic: conceptual
ms.date: 05/22/2018
ms.author: mihart
LocalizationGroup: Ask questions of your data
ms.openlocfilehash: c504280257a959ccd7a46e61b9d377c22b76c14d
ms.sourcegitcommit: 2b9ef93bbff5c741ba55ea0502f642632683d593
ms.translationtype: HT
ms.contentlocale: hu-HU
ms.lasthandoff: 05/24/2018
ms.locfileid: "34471893"
---
# <a name="language-modeling-and-the-linguistic-schema"></a>A nyelvi modellezés és a nyelvi sémák 
Hatékony eszköz a munkához, ha gyakori kifejezéseken és természetes nyelven alapuló kérdéseket tud feltenni az adataival kapcsolatban. És még hatékonyabb, ha a maguk az adatok válaszolnak, ahogy azt a Power BI Q&A szolgáltatása lehetővé teszi. Amikor kérdést tesz fel a Power BI Q&A szolgáltatásának, a rendszer igyekszik a legpontosabban megválaszolni azt. 

Ha még hatékonyabb együttműködést kíván elérni, számos módon tökéletesítheti a válaszokat, köztük a nyelvi sémák szerkesztésével. 

Minden a céges adatokkal kezdődik.  Minél jobb az adatmodell, annál nagyobb eséllyel kapnak a felhasználók minőségi válaszokat. A modell továbbfejlesztésének egyik módja egy olyan nyelvi séma hozzáadása, amely meghatározza és kategorizálja a terminológiát és az adatkészletben található táblázat- és oszlopnevek közti kapcsolatokat. A nyelvi sémákat a Power BI Desktopban kezelheti. 

## <a name="what-is-a-linguistic-schema"></a>Mi az a nyelvi séma
A nyelvi séma azokat a szavakat és kifejezéseket írja le, amelyeket a Q&A szolgáltatásnak értenie kell egy adott adatkészletben található objektumokkal kapcsolatban, például az adatkészletre vonatkozó mondatrészek, rokonértelmű szavak és kifejezések. Adatkészlet importálása vagy a hozzá történő csatlakozás esetén a Power BI nyelvi sémát hoz létre az adatkészlet szerkezete alapján. A kérdés feltevését követően a Q&A az adatok közti egyezések és kapcsolatok keresésével deríti fel a kérdés célját. Például főneveket, igéket, mellékneveket, kifejezéseket és egyéb elemeket keres, valamint olyan típusú kapcsolatokat, hogy mely oszlopok egyeznek meg egy ige tárgyával. 

Ön már valószínűleg ismeri a mondatrészeket (ha nem, alább megtekintheti őket), de a kifejezés talán új fogalom lehet.  A kifejezés a dolgok közti kapcsolat leírásának (vagy „kifejezésének”) a módja. Például az ügyfelek és a termékek közti kapcsolat leírására a „customers buy products (az ügyfelek termékeket vásárolnak)” kifejezés használható. Az ügyfelek és életkorok közti kapcsolatról elmondható, hogy „ages indicate how old customers are (az életkor azt jelenti, hogy milyen idősek az ügyfelek)”. Az ügyfelek és a telefonszámok közti kapcsolat leírására a „customers have phone numbers (az ügyfeleknek telefonszámuk van)” kifejezés használható.

Az ilyen kifejezések számos formában és méretben jelennek meg. Némelyik közvetlenül megfelel az adatmodellen belüli kapcsolatoknak. Némelyik az oszlopokat kapcsolja össze a táblázatokkal, amelyek tartalmazzák azokat. Más kifejezések több táblázatot és oszlopot kötnek össze komplex kapcsolatok révén. De minden esetben köznapi szavakkal írják le az egyes dolgok közti kapcsolatokat.

A nyelvi sémákat YAML formátumban menti a rendszer. Ez a formátum a rendkívül népszerű JSON formátum rokona, de rugalmasabb és könnyebben olvasható szintaxist kínál. A nyelvi sémák a Power BI-ban szerkeszthetők, exportálhatók és importálhatók.

## <a name="prerequisites"></a>Előfeltételek
- Ha még nem olvasta a cikket arról, hogy [miképpen fejleszthető tovább az adatmodell a Q&A-hoz](desktop-qna-in-reports.md), érdemes ezzel kezdenie. A cikk számos tanácsot sorol fel az adatmodell tervezéséhez és továbbfejlesztéséhez, és van benne egy fontos rész a rokonértelmű szavak felvételéről is.  

- A Q&A funkciónak két oldala van.  Az első az előkészítés, vagy „modellezés”.  A második a kérdezés és az adatok tanulmányozása, más szóval a „felhasználás”. Egyes cégeknél adatmodellezők vagy informatikai rendszergazdák állítják össze az adatkészleteket, hozzák létre az adatmodelleket, és teszik közzé az adatkészleteket a Power BI-ban.  A cég más munkacsoportjai online módban „használják fel” az adatokat.  Lehetnek olyan cégek is, ahol kombinálódnak ezek a szerepek. 

    Ez a témakör az adatmodellezők számára készült, akik az adatmodellt fejlesztik tovább, hogy a Q&A eredményei a lehető legjobbak legyenek. 

- [.yaml- és .pbix-mintafájlok](https://go.microsoft.com/fwlink/?linkid=871858)    
- YAML fájlszerkesztő, javaslatunk szerint a [Visual Studio Code](https://code.visualstudio.com/)



### <a name="set-up-an-editor-for-yaml-files"></a>Szerkesztő létrehozása YAML-fájlokhoz
A nyelvi sémákat tartalmazó YAML-fájlok szerkesztéséhez a Visual Studio Code használatát javasoljuk. A Visual Studio Code azonnal használható támogatást nyújt a YAML-fájlok számára, és kiterjeszthető a Power BI nyelvi séma formátumának hitelesítésére is.
1. Telepítse a [Visual Studio Code](https://code.visualstudio.com/) szerkesztőt.    

2. Válassza ki a korábban mentett, nyelvi sémát tartalmazó mintafájlt: [YAML-file](https://go.microsoft.com/fwlink/?linkid=871858) (SummerOlympics.lsdl.yaml).    
4. Válassza ki a **Visual Studio Code** és az **Always use this app to open .yaml files** (Mindig ezt az alkalmazás nyissa meg a .yaml-fájlokat) lehetőséget.

    ![Hogyan szeretné megnyitni a fájlt](media/power-bi-q-and-a-linguistic-schema/power-bi-visual-code.png)

4. Telepítse a YAML támogatást a Visual Studio Code-ban a Red Hat-bővítménnyel.    
    a. Kattintson a **Bővítmények** fülre (bal oldalon az utolsó), vagy nyomja le a CTRL+SHIFT+X billentyűkombinációt.    
    ![bővítmények ikon](media/power-bi-q-and-a-linguistic-schema/power-bi-extensions.png)    
    b. Keressen rá a „yaml” kifejezésre, majd a listáról válassza a **YAML Support by Red Hat** (YAML-támogatás a Red Hat segítségével) lehetőséget.    
    c. Kattintson az **Install > Reload** elemre.


## <a name="working-with-linguistic-schemas"></a>Munka a nyelvi sémákkal
A nyelvi sémák a Power BI Desktop [Kapcsolat nézetében](desktop-relationship-view.md) szerkeszthetők, importálhatók és exportálhatók. A nyelvi sémák szerkesztésének egyik módja a [rokonértelmű szavak hozzáadása a**Synonyms** (rokonértelmű szavak) panelhez](desktop-qna-in-reports.md). Ebbe nem tartozik bele a YAML-fájl megnyitása.

![Synonyms (Rokonértelmű szavak) panel](media/power-bi-q-and-a-linguistic-schema/power-bi-synonyms-pane.png)


 A nyelvi sémák szerkesztésének másik módja a YAML-fájl közvetlen exportálása és szerkesztése.  A nyelvi sémát tartalmazó YAML-fájl szerkesztésekor különböző nyelvtani elemekként címkézheti meg a táblázatban lévő oszlopokat, és kijelölheti a szavakat, amelyeket a munkatársai használhatnak egy kérdés megfogalmazásakor. Például megadhatja az ige alanyát és tárgyát képező oszlopokat, majd alternatív szavakat adhat hozzájuk, amelyekkel a munkatársai utalhatnak a modellben lévő táblázatokra, oszlopokra és mértékekre. 

![nyelvi séma yaml-mintafájlja](media/power-bi-q-and-a-linguistic-schema/power-bi-linguistic-schema.png)

A nyelvi séma szerkesztése előtt meg kell nyitnia (exportálnia kell) azt a Desktopban. A YAML-fájl ugyanarra a helyre történő visszamentése importálásnak minősül.  De azt is megteheti, hogy más YAML-fájlokat importál.  Például akkor, ha van egy hasonló adatkészlete, amelybe már sok munkát fektetett a mondatrészek hozzáadásával, a kapcsolatok meghatározásával, a kifejezések és a rokonértelmű szavak létrehozásával. 

A Q&A ezeket az információkat együtt fogja felhasználni a pótlásokkal, amelyeket Ön a jobb válaszadás, automatikus kiegészítések és a kérdések összegzése érdekében adott hozzá.



## <a name="edit-a-linguistic-schema"></a>Nyelvi séma szerkesztése
Amikor az első nyelvi sémát exportálja a Desktopból, a Q&A motorja automatikusan létrehozza a fájl tartalmának nagy részét, vagy akár az egészet. Ezek a létrehozott entitások, szavak (vagy rokonértelmű szavak), kapcsolatok és kifejezések **State: Generated** (Állapot: Létrehozva) címkét kapnak, és elsősorban információs célból kerülnek a fájlba, de saját módosítások kiindulópontjaivá is válhatnak. 

> [!NOTE]
> Az oktatóanyagban lévő YAML-mintafájl nem tartalmaz **State: Generated** vagy **State: Deleted** címkéket, mert kimondottan ehhez az oktatóanyaghoz készült. A címkék megtekintéséhez nyisson meg egy szerkesztetlen .pbix-fájlt Kapcsolat nézetben, és exportálja a nyelvi sémát.

![Generated: State a YAML-fájlban](media/power-bi-q-and-a-linguistic-schema/power-bi-generated-state.png)


Amikor visszaimportálja a nyelvi séma fájlját a Power BI Desktopba, a rendszer nem vesz tudomást az **State: Generated** címkéjű tartalmakról, és később újra létrehozza azokat, ezért ha a létrehozott tartalmat módosítani szeretné, távolítsa el az annak megfelelő **State: Generated** címkét is. Hasonlóképpen, ha a létrehozott tartalmat el akarja távolítani, a **State: Generated** címkét **State: Deleted** címkére kell módosítania, különben a tartalom újra létre fog jönni a nyelvi séma fájljának importálásakor.

1. Nyissa meg az adatkészletet a Power BI Desktop *Kapcsolat nézetében*. 
2. Válassza ki a **Modellezés** címkét, és válassza a **Nyelvi séma exportja** lehetőséget.
3. Válassza ki a Visual Code (vagy más) szerkesztőprogramot.
4. Végezze el a szerkesztést, és mentse a YAML-fájlt.
5. A Desktopban kattintson a **Relationship view > Modeling tab > Linguistic Schema > Import linguistic schema** lehetőségre.
6. Keresse meg azt a helyet, ahová a szerkesztett YAML-fájlt mentette, és válassza ki. A nyelvi séma YAML-fájlának sikeres importálását egy sikert jelző üzenet erősíti meg.

    ![Sikert jelző üzenet](media/power-bi-q-and-a-linguistic-schema/power-bi-success.png)

### <a name="add-phrasings-to-the-linguistic-schema"></a>Kifejezések hozzáadása a nyelvi sémához
A kifejezés a dolgok közti kapcsolat leírásának (vagy „kifejezésének”) a módja. Például az ügyfelek és a termékek közti kapcsolat leírására a „customers buy products (az ügyfelek termékeket vásárolnak)” kifejezés használható. Az ügyfelek és életkorok közti kapcsolatról elmondható, hogy „ages indicate how old customers are (az életkor azt jelenti, hogy milyen idősek az ügyfelek)”. A sportolók és érmek közötti kapcsolat egyszerűen leírható azzal, hogy 
„athletes win medals (a sportolók érmeket nyernek)”.

Az ilyen kifejezések számos formában és méretben jelennek meg. Némelyik közvetlenül összefügg a szemantikai modellben lévő kapcsolatokkal. Némelyik az oszlopokat kapcsolja össze a táblázatokkal, amelyek tartalmazzák azokat. Más kifejezések több táblázatot és oszlopot kötnek össze komplex kapcsolatok révén. De minden esetben köznapi szavakkal írják le az egyes dolgok közti kapcsolatokat.

## <a name="where-do-phrasings-come-from"></a>Honnan kerülnek a kifejezések a rendszerbe?
Számos egyszerű kifejezés automatikusan adódik hozzá a nyelvi sémához a modell szerkezete és az oszlopnevekből végzett feltevések alapján. Például:
- A legtöbb oszlop az oszlopot tartalmazó táblázathoz kapcsolódik egy olyan egyszerű kifejezéssel, mint „products have descriptions (a termékekhez leírások tartoznak)”.
- A modellkapcsolatok a kapcsolat mindkét iránya számára alapértelmezett kifejezéseket eredményeznek, mint „orders have products (a megrendelésekhez termékek tartoznak)” és „products have orders (a termékekhez megrendelések tartoznak)”.
- Egyes modellkapcsolatok az oszlopok neve alapján összetettebb alapértelmezett kifejezéseket is kaphatnak, mint például „orders are shipped to cities (a megrendeléseket városokba szállítják)”.

De a felhasználók nagyon sokféleképpen fogalmazhatnak a Q&A számára nem értelmezhető módon. Az ő kedvükért érdemes egyéni kifejezéseket felvenni manuálisan.


## <a name="why-should-i-add-phrasings"></a>Miért adjak hozzá újabb kifejezéseket?
A kifejezés hozzáadását először is egy új szó meghatározása indokolhatja. Például, ha arra szeretné kérni a Q&A-t, hogy listázza a legidősebb ügyfeleket, („list the oldest customers”), először is meg kell tanítania az „idős” (old) szó jelentésére. Ezt egy olyan kifejezés hozzáadásával teheti meg, mint az „ages indicate how old customers are (az életkor azt jelenti, hogy milyen idősek az ügyfelek)”.

Az új kifejezések hozzáadásának második oka a kétértelműség megszüntetése. A kulcsszavakra történő egyszerű rákeresés csak akkor elég, ha a szavaknak egy jelentésük van. Például a „flights to Chicago (Chicagóba induló repülőjáratok)” kifejezés mást jelent, mint a „flights from Chicago (Chicagóból érkező repülőjáratok)”, de ezt a különbséget a Q&A nem ismeri fel, amíg meg állnak rendelkezésére a „flights are from departure cities (a repülőjáratok az indulási városból jönnek)” és a „flights are to arrival cities (a repülőjáratok a célvárosba érkeznek)” kifejezések is. Hasonlóképpen, a „cars that John sold to Mary (az autók, amelyeket John adott el Marynek)” és a „cars that John bought from Mary (az autók, amelyeket John vásárolt Marytől)” kifejezések csak akkor lesznek világosak, ha a „customers buy cars from employees (a vevők autókat vásárolnak az alkalmazottaktól)” és az „employees sell customers cars (az alkalmazottak autókat adnak el a vevőknek)” kifejezések is jelen vannak.

Végezetül pedig, az új kifejezés felvételét az átfogalmazások továbbfejlesztése is indokolhatja. Világosabb lenne, ha a Q&A nem csupán megismételné a „Show the customers and their products (Mutasd a vevőket és a termékeket)” kérdést, hanem a kérdés értelmezésétől függően úgy fogalmazná újra, hogy „Show the customers and the products they bought (Mutasd a vevőket, és az általuk vásárolt termékeket)”, vagy „Show the customers and the products they reviewed (Mutasd a vevőket, és az általuk értékelt termékeket)”. Az egyéni kifejezések hozzáadása világosabbá és egyértelműbbé teszi az átfogalmazásokat.


## <a name="what-kinds-of-phrasings-are-there"></a>Milyen típusú kifejezések vannak?
A kifejezések típusainak megértéséhez először is át kell ismételni néhány nyelvtani alapfogalmat:
- A *főnév* személyt, helyet vagy tárgyat jelöl. 
    - Például: car, teenager, Marty, flux capacitor
- Az *ige* cselekvést, létezést vagy állapotot jelöl. 
    - Például: hatch, burst, devour, eject
- A *melléknév* leíró szó, amely a főnevet módosítja. 
    - Például: powerful, magical, golden, stolen
- Az *elöljárószó* az angolban a főnév előtt áll, és az előző főnévhez, igéhez vagy melléknévhez kapcsolja azt. 
    - Például: of, for, near, from
-  A *jelző* minőséget vagy tulajdonságot jelöl.
-  A *név* személyre, állatra, helyre vagy tárgyra utaló szó vagy szócsoport.   


## <a name="attribute-phrasings"></a>Jelzős kifejezések
A jelzős kifejezések a Q&A leggyakrabban használt eszközei ahhoz, hogy az egyik dologgal jellemezze a másikat. Egyszerűek, lényegre törőek, és elvégzik a munka oroszlánrészét, amikor finomabb és részletesebb kifejezések nem állnak rendelkezésre. A jelzős kifejezések a „have” igét használják („products have categories” – „a termékeknek kategóriáik vannak”, vagy „host coutries have host cities" – „az üzemeltető országoknak üzemeltető városaik vannak”), és automatikusan lehetőséget adnak az angolban „of” és „for” elöljárószavakat („categories of products”, „orders for products” – „termékkategóriák”, „termékmegrendelések”) illetve birtokos szerkezeteket („John’s orders” – „John megrendelései”) tartalmazó kérdésekre. A jelzős kifejezések így használhatók kérdésekben:
- Which customers have orders (Mely vevőknek vannak megrendelései)?
- List host cities by country ascending (Listázd országok szerint növekvő sorrendben az üzemeltető városokat)
- Show orders that have chai (Mutasd a chai teát tartalmazó rendeléseket)
- List customers with orders (Listázd a vevőket, akiknek megrendeléseik vannak)
- What is the category of each product (Melyek az egyes termékkategóriák)?
- Count Robert King's orders (Számold össze Robert King megrendeléseit)    

A modellhez szükséges jelzős kifejezések túlnyomó többsége automatikusan jön létre a táblázat/oszlop tartalmai és a modellkapcsolatok alapján, így általában nem kell őket egyénileg létrehozni.
Az alábbi példa egy jelzős kifejezés megjelenését mutatja a nyelvi sémában:

```json
product_has_category:
  Binding: {Table: Products}
  Phrasings:
  - Attribute: {Subject: product, Object: product.category}
```
 
## <a name="name-phrasings"></a>Neves kifejezések
A neves kifejezések akkor segítenek, ha az adatmodellben nevesített tárgyakat, például sportolók vagy vevők neveit tartalmazó táblázat van. Például a „product names are names of products (a terméknevek a termékek nevei)” kifejezés nélkülözhetetlen ahhoz, hogy termékneveket használhassunk a kérdésekben. Bár a neves kifejezés a „named (nevű)” szó használatát is lehetővé teszi, pl. a „List customers named John Smith (Listázd a John Smith nevű vevőket)”, ennél fontosabb a más kifejezésekkel való együtt szereplés, amelynek révén nevesített értékkel lehet utalni egy adott táblázatsorra. Például a “Customers that bought chai (Vevők akik chai teát vásároltak)” kérdés esetén a Q&A el tudja dönteni, hogy a „chai” érték a terméktáblázat teljes sorára vonatkozik, vagy csak az egyik érték a terméknév-oszlopban. A neves kifejezések a következő kérdéstípusokban használhatók:    
- Which employees are named Robert King (Kik a Robert King nevű alkalmazottak)
- Who is named Ernst Handel (Kit hívnak Ernst Handelnek)
- Fernand De Montigny's sports (Fernand De Montigny sportágai)
- Count of athletes named Mary (Számold össze a Mary nevű sportolókat)
- What did Robert King buy (Mit vásárolt Robert King)?

Ha a modellben lévő névoszlopokhoz jól értelmezhető elnevezési konvenciót használt (pl. „Név” vagy „ProductName”, és nem „PrdNm”), a modellhez szükséges neves kifejezések többsége automatikusan létre fog jönni, és nem kell egyénileg létrehozni őket.

Az alábbi példa egy neves kifejezés megjelenését mutatja a nyelvi sémában:

```json
employee_has_name:
  Binding: {Table: Employees}
  Phrasings:
  - Name:
      Subject: employee
      Name: employee.name
```

 
## <a name="adjective-phrasings"></a>Mellékneves kifejezések
A mellékneves kifejezések új melléknevek segítségével írják le a modellben lévő dolgokat. Például: „happy customers are customers where rating > 6 (elégedett vevők azok, akiknél a pontszám > 6)” kifejezésre szükség van az olyan kérdések feltételéhez, mint a „list the happy customers in Des Moines (Listázd a Des Moins-ban lévő elégedett vevőket)”. A mellékneves kifejezéseknek a helyzettől függően számos formája van.

Az *egyszerű mellékneves kifejezések* feltételen alapuló új mellékneveket határoznak meg, mint például: „discontinued products are products where status = D (Megszűnt termékek azok, amelyek státusza = D)”. Az egyszerű mellékneves kifejezések a következő kérdéstípusoknál használhatók:
- Which products are discontinued (Melyek a megszűnt termékek)?
- List the discontinued products (Listázd a megszűnt termékeket)
- List the gold medalists (Listázd az aranyérmeseket)
- Products that are backordered (Teljesítetlen rendelésekhez tartozó termékek)

Az alábbi példa egy egyszerű mellékneves kifejezés megjelenését mutatja a nyelvi sémában: product_is_discontinued (megszűnt termék):

```json
Binding: {Table: Products}
  Conditions:
  - Target: product.discontinued
    Operator: Equals
    Value: true
  Phrasings:
  - Adjective:
      Subject: product
      Adjectives: [discontinued]
```

A *mértéket jelző mellékneves kifejezések* egy számértéken alapuló új melléknevet határoznak meg, amely a melléknév érvényességének mértékét mutatja, például: „lengths indicate how long rivers are (a hosszúság a folyók hosszát mutatja)”, és „small countryregions have small land areas (a kis országrégióknak kis területük van)”. A mértéket jelző mellékneves kifejezések a következő kérdéstípusoknál használhatók:
- List the long rivers (Listázd a hosszú folyókat)
- Which rivers are the longest (Melyek a leghosszabb folyók)?
- List the smallest countryregions that won gold in basketball (Listázd a legkisebb országrégiókat, amelyek aranyérmet nyertek kosárlabdában)
- How long is the Rio Grande? (Milyen hosszú a Rio Grande?)

Az alábbi példa egy mértéket jelző mellékneves kifejezés megjelenését mutatja a nyelvi sémában: river_has_length (a folyónak hosszúsága van):

 ```json
Binding: {Table: Rivers}
  Phrasings:
  - Adjective:
      Subject: river
      Adjectives: [long]
      Antonyms: [short]
      Measurement: river.length
```

A *dinamikus mellékneves kifejezések* a modell egyik oszlopának értékein alapuló új melléknevek halmazát határozzák meg, például: a „colors describe products (a színek termékeket írnak le)” és az „events have event genders (a versenyeknek nemük van)”. A dinamikus mellékneves kifejezések a következő kérdéstípusoknál használhatók:
- List the red products (Listázd a piros termékeket)
- Which products are green (Mely termékek zöldek)?
- Show skating events for females (Mutasd a női műkorcsolyaversenyeket)
- Count issues that are active (Számold meg az aktív problémákat)

Az alábbi példa egy dinamikus mellékneves kifejezés megjelenését mutatja a nyelvi sémában: product_has_color (a terméknek színe van):
```json
Binding: {Table: Products}
  Phrasings:
  - DynamicAdjective:
      Subject: product
      Adjective: product.color
```

 
## <a name="noun-phrasings"></a>Főneves kifejezések
A főneves kifejezések a modellben lévő dolgok részhalmazait leíró új főneveket határozzák meg. Gyakran szerepelnek köztük a modellhez tartozó mértékek vagy feltételek. Például az olimpiás modellünkhöz hozzáadhatunk olyan kifejezéseket, amelyek megkülönböztetik a bajnokokat az érmesektől, a labdajátékokat a vízi sportoktól, a csapatokat az egyéni versenyzőktől, vagy megkülönböztetik a versenyzők egyes korcsoportjait (ifjúsági, felnőtt, szenior) stb. Egy filmadatbázishoz hozzáadhatunk olyan főneves kifejezéseket, mint „flops are movies where net profit < 0 (Bukás az a film, ahol a nettó nyereség < 0)”, és így már feltehetjük a „count the flops by year (számold össze a bukásokat évenként)” típusú kérdéseket. A főneves kifejezéseknek a helyzettől függően két formája van.

Az *egyszerű főneves kifejezések* az új főnevet egy feltétel alapján határozzák meg, mint: „contractors are employees where full time = false (szerződésesek azok az alkalmazottak, akiknél a teljes munkaidő = false)”, vagy „champion is athlete where count of medals >5 (bajnok az a sportoló, akinél az érmek száma >5)”. Az egyszerű főneves kifejezések a következő kérdéstípusoknál használhatók:

- Which employees are contractors (Kik a szerződéses alkalmazottak)?
- Count the contractors in Portland (Számold meg a Portlandben lévő szerződéseseket)
- How many champions in 2016 (Hány bajnok volt 2016-ban)

Az alábbi példa egy egyszerű főneves kifejezés megjelenését mutatja a nyelvi sémában: employee_is_contractor (alkalmazott az a szerződéses):

```json
Binding: {Table: Employees}
  Conditions:
  - Target: employee.full_time
    Operator: Equals
    Value: false
  Phrasings:
  - Noun:
      Subject: employee
      Nouns: [contractor]
```

A *dinamikus főneves kifejezések* a modell egyik oszlopának értékein alapuló új főnevek halmazát határozzák meg, például „jobs define subsets of employees (a munkakörök meghatározzák az alkalmazottak részhalmazait)”. A dinamikus főneves kifejezések a következő kérdéstípusoknál használhatók:

- List the cashiers in Chicago (Listázd a pénztárosokat Chicagóban)
- Which employees are baristas (Kik a barista alkalmazottak)?
- List the referees in 1992 (Listázd a bírókat 1992-ben)

Az alábbi példa egy egyszerű főneves kifejezés megjelenését mutatja a nyelvi sémában: employee_has_job (az alkalmazottnak munkája van):

 ```json
Binding: {Table: Employees}
  Phrasings:
  - DynamicNoun:
      Subject: employee
      Noun: employee.job
```

## <a name="preposition-phrasings"></a>Elöljárószós kifejezések
Az elöljárószós kifejezések azt írják le, hogy a modellben lévő dolgokat miképpen kötik össze az elöljárószók. Például a „cities are in countries (a városok az országokban vannak)” kifejezés megkönnyíti az olyan kérdések megértését mint a „count the cities in Washington (Számold meg a Washington államban lévő városokat)”. Egyes elöljárószós kifejezések automatikusan létrejönnek, ha egy oszlopot a rendszer földrajzi entitásként ismer fel. Az elöljárószós kifejezések a következő kérdéstípusoknál használhatók:

- Count the customers in New York (Számold össze a vevőket New Yorkban)
- List the books about linguistics (Listázd a nyelvészetről szóló könyveket)
- Which city is John Galt in (Melyik városban van John Galt)?
- How many books are by Stephen Pinker (Hány könyvet írt Stephen Pinker)?
 
Az alábbi példa egy elöljárószós kifejezés megjelenését mutatja a nyelvi sémában: customers_are_in_cities (a vevők a városokban vannak):

 ```json
Binding: {Table: Customers}
  Phrasings:
  - Preposition:
      Subject: customer
      Prepositions: [in]
      Object: customer.city
```

 
## <a name="verb-phrasings"></a>Igés kifejezések
Az igés kifejezések azt írják le, hogy a modellben lévő dolgokat hogyan kapcsolják össze az igék. Például a „customers buy products (a vevők termékeket vásárolnak)” kifejezés megkönnyíti az olyan kérdések értelmezését, mint „who bought cheese (ki vásárolt sajtot)?” és „what did John buy (mit vásárolt John)?” Az igés kifejezések az összes kifejezés közül a legrugalmasabbak, és gyakran kapcsolnak össze több elemet, például: “employees sell customers products (az alkalmazottak termékeket adnak el a vevőknek)”. Az igés kifejezések a következő kérdéstípusoknál használhatók:

- Who sold what to whom (Ki adott el mit és kinek)?
- Which employee sold chai to John (Melyik alkalmazott adott el chai teát Johnnak)?
- How many customers were sold chai by Mary (Hány vevőnek adott el chai teát Mary)?
- List the products that Mary sold to John (Listázd a termékeket, amelyeket Mary adott el Johnnak).
- Which discontinued products were sold to Chicago customers by Boston employees (Milyen megszűnt termékeket adtak el bostoni alkalmazottak chicagói vevőknek)?

Az igés kifejezések elöljárószós kifejezéseket is tartalmazhatnak, ami tovább növeli rugalmasságukat, mint ezekben az esetekben: „athletes win medals at competitions (a sportolók a versenyeken érmeket nyernek)”, és „customers are given refunds for products (a vevők visszatérítéseket kapnak a termékekért)”. Az igés és elöljárószós kifejezések az alábbi kérdéstípusokban használhatók:

- How many athletes won a gold medal at the Visa Championships (Hány sportoló nyert aranyérmet a Visa Bajnokságon)?
- Which customers were given a refund for cheese (Kik azok a vevők, akik sajtért kaptak visszatérést)?
- At which competition did Danell Leyva win a bronze medal (Melyik versenyen nyert bronzérmet Danell Leyva)?

Egyes igés kifejezések automatikusan létrejönnek, ha a rendszer felismeri, hogy egy oszlop igét és elöljárószót is tartalmaz.

Az alábbi példa egy igés kifejezés megjelenését mutatja a nyelvi sémában: customers_buy_products_from_salespeople (vevők termékeket vásárolnak az eladóktól):

```json
Binding: {Table: Orders}
  Phrasings:
  - Verb:
      Subject: customer
      Verbs: [buy, purchase]
      Object: product
      PrepositionalPhrases:
      - Prepositions: [from]
        Object: salesperson
```

## <a name="relationships-with-multiple-phrasings"></a>Több kifejezéssel leírható kapcsolatok
Gyakran előfordul, hogy ugyanaz a kapcsolat többféleképpen is leírható. Ebben az esetben ugyanahhoz a kapcsolathoz egynél több kifejezés tartozik. Egy táblázathoz és egy oszlophoz tartozó entitás kapcsolatát sokszor egy jelzős és egy másik kifejezés is leírja. Például a vevő és a vevő neve közti kapcsolat leírható egy jelzős kifejezéssel („customers have names – a vevőknek nevük van”) és egy neves kifejezéssel is („customer names are the names of customers – „a vevőnevek a vevők nevei”), így mindkét kérdéstípust fel lehet tenni.

Az alábbi példa arra, hogyan alakul a két kifejezést tartalmazó kapcsolat megjelenése a nyelvi sémában: customer_has_name (a vevőnek neve van):

  ```json
Binding: {Table: Customers}
  Phrasings:
    - Attribute: {Subject: customer, Object: customer.name}
    - Name:
        Subject: customer
        Object: customer.name
```

Egy másik példa lehet az, ha a „customers buy products from employees (a vevők termékeket vásárolnak az alkalmazottaktól)” kapcsolathoz hozzáadódik az „employees sell customers products (az alkalmazottak termékeket adnak el a vevőnek)” kifejezés. Vegye figyelembe, hogy az „employees sell products **to customers** (az alkalmazottak termékeket adnak el **a vevőknek**)”, vagy a „products are sold to customers **by employees** (a termékeket **az alkalmazottak** adják el a vevőknek)” változatokat nem kell hozzáadnia, mert a Q&A automatikusan felkínálja az alany és a közvetett tárgy „by” vagy „to” elöljárószós változatait.

## <a name="considerations-and-troubleshooting"></a>Megfontolandó szempontok és hibaelhárítás
Ha a nyelvi séma formátumnak nem megfelelő .lsdl.yaml fájlt módosít, az alábbihoz hasonló bonyolult hitelesítési üzenet jelzi a problémát: 

    ![yaml file showing errors](media/power-bi-q-and-a-linguistic-schema/power-bi-yaml-errors.png)


További kérdései vannak? [Kérdezze meg a Power BI közösségét](http://community.powerbi.com/)
