---
title: "A Power BI jelentéskészítő kiszolgáló frissítése"
description: "A Power BI jelentéskészítő kiszolgáló frissítésének ismertetése"
services: powerbi
documentationcenter: 
author: markingmyname
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/05/2017
ms.author: maghan
ms.openlocfilehash: 81036ce9a265f4541b23954584d7a9dd9b99a080
ms.sourcegitcommit: 6e693f9caf98385a2c45890cd0fbf2403f0dbb8a
ms.translationtype: HT
ms.contentlocale: hu-HU
ms.lasthandoff: 01/30/2018
---
# <a name="upgrade-power-bi-report-server"></a>A Power BI jelentéskészítő kiszolgáló frissítése
A Power BI jelentéskészítő kiszolgáló frissítésének ismertetése

 **Letöltés** ![letöltés](media/upgrade/download.png "letöltés")

A Power BI jelentéskészítő kiszolgáló és a hozzá optimalizált Power BI Desktop letöltéséhez keresse fel a [Helyszíni jelentéskészítés a Power BI jelentéskészítő kiszolgálóval](https://powerbi.microsoft.com/report-server/) című oldalt.

![tipp](media/upgrade/fyi-tip.png "tipp") Az aktuális kibocsátási megjegyzések a [Power BI jelentéskészítő kiszolgáló – Kibocsátási megjegyzések](release-notes.md) oldalon olvashatók.

## <a name="before-you-begin"></a>Előkészületek
Azt javasoljuk, hogy mielőtt frissít egy jelentéskészítő kiszolgálót, a következő lépésekkel készítsen róla biztonsági másolatot.

### <a name="backing-up-the-encryption-keys"></a>A titkosítási kulcsok biztonsági másolatának elkészítése
Célszerű biztonsági másolatot készíteni a titkosítási kulcsokról, mielőtt első alkalommal konfigurálja egy jelentéskészítő kiszolgáló telepítését. Azt javasoljuk ezenkívül, hogy mindig készítsen biztonsági másolatot a kulcsokról, ha módosítja a szolgáltatásfiókok identitását, vagy átnevezi a számítógépet. Erről [A Reporting Services titkosítási kulcsainak biztonsági mentése és visszaállítása](https://docs.microsoft.com/sql/reporting-services/install-windows/ssrs-encryption-keys-back-up-and-restore-encryption-keys) című cikk tartalmaz további tájékoztatást.

### <a name="backing-up-the-report-server-databases"></a>A jelentéskészítő kiszolgáló adatbázisainak biztonsági mentése
A jelentéskészítő kiszolgáló állapot nélküli kiszolgáló, ezért az alkalmazások minden adatát a **reportserver** és a **reportservertempdb** adatbázis tárolja (ezek egy SQL Server Database Engine-példányon futnak). A **reportserver** és a **reportservertempdb** adatbázis biztonsági másolatát az SQL Server-adatbázisok valamelyik támogatott biztonsági mentési módszerével készítheti el. Konkrétan a jelentéskészítő kiszolgálók adatbázisára vonatkozóan a következő ajánlások érvényesek:

* A **reportserver** adatbázis biztonsági mentését a teljes helyreállítási modellel készítse el.
* A **reportservertempdb** adatbázis biztonsági mentését az egyszerű helyreállítási modellel készítse el.
* A két adatbázist biztonsági mentését végezheti eltérő ütemezéssel. A **reportservertempdb** adatbázisról csak azért kell biztonsági másolatot készíteni, hogy hardverhiba esetén ne kelljen újra létrehozni. Hardverhiba esetén nem kell helyreállítani a **reportservertempdb** adatait, a táblaszerkezetére azonban szükség van. Ha elveszíti a **reportservertempdb** adatbázist, csakis a jelentéskészítő kiszolgáló adatbázisának ismételt létrehozásával nyerheti vissza. Ha újra létrehozza a **reportservertempdb** adatbázist, fontos, hogy a neve megegyezzen a jelentéskészítő kiszolgáló elsődleges adatbázisáéval.

Az SQL Server relációs adatbázisainak biztonsági mentéséről és helyreállításáról [Az SQL Server-adatbázisok biztonsági mentése és visszaállítása](https://docs.microsoft.com/sql/relational-databases/backup-restore/back-up-and-restore-of-sql-server-databases) című cikk nyújt tájékoztatást.

### <a name="backing-up-the-configuration-files"></a>A konfigurációs fájlok biztonsági mentése
A Power BI jelentéskészítő kiszolgáló konfigurációs fájlokban tárolja az alkalmazásbeállításokat. Azt javasoljuk, hogy készítsen biztonsági másolatot a fájlokról a kiszolgáló első konfigurálásakor, illetve azt követően, hogy egyéni bővítményeket telepít. A következő fájlokról kell biztonsági mentést készíteni:

* config.json
* RSHostingService.exe.config
* Rsreportserver.config
* Rssvrpolicy.config
* Reportingservicesservice.exe.config
* A jelentéskészítő kiszolgáló ASP.NET-alkalmazásainak web.config fájlja
* Az ASP.NET machine.config fájlja

## <a name="upgrade-the-report-server"></a>A jelentéskészítő kiszolgáló frissítése
A Power BI jelentéskészítő kiszolgáló frissítése nagyon egyszerű. Alig néhány lépés szükséges a fájlok telepítéséhez.

1. Keresse meg a PowerBIReportServer.exe fájlt, és indítsa el a telepítőt.
2. Válassza az **Upgrade Power BI Report Server** (Power BI jelentéskészítő kiszolgáló frissítése) lehetőséget.
   
    ![](media/upgrade/reportserver-upgrade1.png "A Power BI jelentéskészítő kiszolgáló frissítése")
3. Olvassa el a licencfeltételeket, majd válassza az **Upgrade** (Frissítés) elemet.
   
    ![](media/upgrade/reportserver-upgrade-eula.png "Licencszerződés")
4. A sikeres frissítés után a **Configure Report Server** (Jelentéskészítő kiszolgáló konfigurálása) gombbal elindíthatja a Reporting Services konfigurációkezelőt, vagy kiléphet a telepítőből a **Close** (Bezárás) gombra kattintva.
   
    ![](media/upgrade/reportserver-upgrade-configure.png)

## <a name="upgrade-power-bi-desktop"></a>A Power BI Desktop frissítése
A jelentéskészítő kiszolgáló frissítése után gondoskodnia kell róla, hogy minden olyan felhasználó, aki Power BI-jelentéseket készít, frissítsen a Power BI Desktopnak arra a verziójára, amely a kiszolgálón futó Power BI jelentéskészítő kiszolgálóra van optimalizálva.

## <a name="next-steps"></a>Következő lépések
[Rendszergazdai kézikönyv](admin-handbook-overview.md)  
[A Power BI jelentéskészítő kiszolgálóra optimalizált Power BI Desktop telepítése](install-powerbi-desktop.md)  
[A Reporting Services telepítésének ellenőrzése](https://docs.microsoft.com/sql/reporting-services/install-windows/verify-a-reporting-services-installation)  
[A jelentéskészítő kiszolgáló szolgáltatásfiókjának konfigurálása](https://docs.microsoft.com/sql/reporting-services/install-windows/configure-the-report-server-service-account-ssrs-configuration-manager)  
[A jelentéskészítő kiszolgáló URL-címeinek konfigurálása](https://docs.microsoft.com/sql/reporting-services/install-windows/configure-report-server-urls-ssrs-configuration-manager)  
[A jelentéskészítő kiszolgáló adatbázis-kapcsolatának konfigurálása](https://docs.microsoft.com/sql/reporting-services/install-windows/configure-a-report-server-database-connection-ssrs-configuration-manager)  
[Jelentéskészítő kiszolgáló inicializálása](https://docs.microsoft.com/sql/reporting-services/install-windows/ssrs-encryption-keys-initialize-a-report-server)  
[SSL-kapcsolatok konfigurálása a jelentéskészítő kiszolgálón](https://docs.microsoft.com/sql/reporting-services/security/configure-ssl-connections-on-a-native-mode-report-server)  
[Windows-szolgáltatásfiókok és -engedélyek konfigurálása](https://docs.microsoft.com/sql/database-engine/configure-windows/configure-windows-service-accounts-and-permissions)  
[A Power BI jelentéskészítő kiszolgáló böngészőtámogatása](browser-support.md)

További kérdései vannak? [Kérdezze meg a Power BI közösségét](https://community.powerbi.com/)

