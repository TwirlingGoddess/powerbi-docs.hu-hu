---
title: A Power BI szolgáltatás (a Power BI online) használatának első lépései
description: A Power BI online (az app.powerbi.com webhely) használatának első lépései
author: maggiesMSFT
manager: kfile
ms.reviewer: ''
featuredvideoid: B2vd4MQrz4M
ms.service: powerbi
ms.component: powerbi-service
ms.topic: conceptual
ms.date: 06/22/2018
ms.author: maggies
LocalizationGroup: Get started
ms.openlocfilehash: 554e9f3bbea5a1da6ac43f21f72b054a26849f23
ms.sourcegitcommit: 52ac456bf2ac025b22ea634c28482f22e1cc19ac
ms.translationtype: HT
ms.contentlocale: hu-HU
ms.lasthandoff: 10/10/2018
ms.locfileid: "48908745"
---
# <a name="tutorial-get-started-with-power-bi-service-apppowerbicom"></a>Oktatóanyag: A Power BI szolgáltatás (az app.powerbi.com webhely) használatának első lépései
Ez az oktatóanyag segít az első lépések megtételében a ***Power BI szolgáltatásban***. Ha szeretné megérteni, hogyan illeszkedik a Power BI szolgáltatás a többi Power BI-ajánlathoz, javasoljuk, először olvassa el a [Mi az a Power BI](power-bi-overview.md) című szakaszt.

![a Desktop, a szolgáltatás és a mobilalkalmazás közti kapcsolatot mutató ábra](media/service-get-started/power-bi-components.png)

A jelen oktatóanyagban az alábbi lépéseket fogja végrehajtani:

> [!div class="checklist"]
> * Egyéb Power BI-bemutatótartalmak keresése
> * Bejelentkezés a Power BI online-fiókjába, vagy regisztrálás, ha még nincs fiókja
> * A Power BI szolgáltatás megnyitása
> * Az adatok lekérése és megnyitása Jelentés nézetben
> * Az adatok használata vizualizációk létrehozásához és jelentésként való mentéshez
> * Irányítópult létrehozása jelentésből származó csempék rögzítésével
> * Új vizualizáció hozzáadása az irányítópulthoz a Q&A természetes nyelvű eszközzel
> * Erőforrások felszabadítása az adatkészlet, jelentés és irányítópult törlésével

## <a name="sign-up-for-power-bi-service"></a>Regisztráció a Power BI szolgáltatásra
Ha még nem regisztrált a Power BI Pro szolgáltatásra, a kezdés előtt [hozzon létre egy ingyenes Power BI Pro próbaverziós fiókot](https://app.powerbi.com/signupredirect?pbi_source=web).

Ha már rendelkezik fiókkal, nyissa meg a böngészőt, és írja be az app.powerbi.com címet a Power BI szolgáltatás megnyitásához. 

![Jelentkezzen be vagy regisztráljon ingyenesen](media/service-get-started/power-bi-sign-up.png)

Ha a Power BI Desktoppal kapcsolatos segítséget keres, olvassa el az [Első lépések a Desktopban](desktop-getting-started.md) című szakaszt. Ha a Power BI Mobile-lal kapcsolatos segítségre van szükséges, lásd: [Power BI-alkalmazások mobileszközökre](consumer/mobile/mobile-apps-for-mobile-devices.md).

> [!TIP]
> Ehelyett egy ingyenes, saját tempóban elvégezhető tanfolyamot szeretne? [Regisztráljon Analyzing and Visualizing Data (Adatok elemzése és vizualizációja) tanfolyamunkra az Edx-en](http://aka.ms/edxpbi).

Nézze meg [lejátszási listánkat a YouTube-on](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP). A kezdéshez egy remek videó az Introduction to Power BI service (A Power BI szolgáltatás bemutatása):
> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 

## <a name="what-is-power-bi-service"></a>A Power BI szolgáltatás bemutatása
A Microsoft Power BI szolgáltatás más néven Power BI online vagy app.powerbi.com néven ismert. A Power BI segítségével naprakész maradhat az Ön számára fontos információkkal.  A Power BI szolgáltatásban az ***irányítópultokkal*** ujjait a cége ütőerén tarthatja.  Az irányítópulton ***csempék*** találhatók, amelyekre kattintva ***jelentéseket*** nyithat meg a további vizsgálódásokhoz.  Több ***adatkészlethez*** is kapcsolódhat, hogy minden releváns adatát egy helyen tekinthesse meg. Segítségre van szüksége a Power BI építőköveinek megértéséhez?  Lásd: [Power BI – Alapfogalmak](consumer/end-user-basic-concepts.md).

Ha Excel- vagy CSV-fájlokba mentett fontos adatokkal rendelkezik, létrehozhat egy Power BI-irányítópultot, hogy tájékozott maradhasson, bárhol is van, és másokkal is megoszthassa az elemzéseket.  Előfizetett valamilyen SaaS-alkalmazásra, például a Salesforce-ra?  A gyors kezdéshez csatlakozzon a Salesforce-hoz, hogy automatikusan irányítópultot hozhasson létre az ott található adatokból, vagy [tekintse meg a többi SaaS-alkalmazást](service-get-data.md), amelyhez csatlakozhat. Ha egy cégnél dolgozik, nézze meg, hogy nem tettek-e közzé valamilyen [alkalmazást](service-create-distribute-apps.md) az Ön számára.

Olvassa el, milyen más módokon [kérhet még le adatokat a Power BI-ban](service-get-data.md).

## <a name="step-1-get-data"></a>1. lépés: Adatok lekérése
Íme egy példa adatok CSV-fájlból való lekérésére. Szeretné követni az oktatóanyagban leírtakat? [Töltse le ezt a CSV-mintafájlt](http://go.microsoft.com/fwlink/?LinkID=521962).

1. [Jelentkezzen be a Power BI-ba](http://www.powerbi.com/). Még nincs fiókja? Ne aggódjon, regisztrálhat ingyenes próbaverzióra.
2. A Power BI a böngészőjében nyílik meg. Válassza az **Adatok beolvasása** elemet a bal oldali navigációs sáv alján.
   
   ![adatok lekérése](media/service-get-started/getdata3.png)
3. Válassza a **Fájlok** lehetőséget. 
   
   ![fájlok lekérése](media/service-get-started/gs1.png)
4. Tallózással keresse meg a fájlt a számítógépen, majd válassza a **Megnyitás** gombot. Ha a OneDrive Vállalati verzióban mentette azt, akkor válassza ezt a lehetőséget. Ha helyileg mentette, válassza a **Helyi fájl** lehetőséget. 
   
   ![Adatok lekérése > Fájlok képernyő](media/service-get-started/gs2.png)
5. Ebben az oktatóanyagban az **Importálás** lehetőséget választva fogjuk az Excel-fájlt adatkészletként felvenni, amelyből aztán jelentéseket és irányítópultokat hozhatunk létre. Ha a **Feltöltés** lehetőséget választja, az egész Excel-munkafüzet fel lesz töltve a Power BI-ba, ahol megnyithatja és szerkesztheti az Excel Online-ban.
   
   ![Importálás kiválasztása](media/service-get-started/power-bi-import.png)
6. Amikor készen áll az adatkészlet, válassza az **Adatkészlet megtekintése** gombot a jelentésszerkesztőben való megnyitásához. 

    ![Az adatkészlet készen áll párbeszédablak](media/service-get-started/power-bi-gs.png)

    Mivel még nem hoztunk létre vizualizációkat, a jelentésvászon üres lesz.

    ![üres jelentésvászon](media/service-get-started/power-bi-report-editor.png)

6. Vessen egy pillantást a felső menüsorra, és figyelje meg, hogy elérhető az **Olvasó nézet** lehetősége. Mivel elérhető az Olvasó nézet lehetősége, ez azt jelenti, hogy jelenleg **Szerkesztési nézetben** van. 

    ![Olvasó nézet lehetőség](media/service-get-started/power-bi-editing-view.png)

    Azért hozhat létre és módosíthat jelentéseket a Szerkesztési nézetében, mert Ön a jelentés *tulajdonosa*; egy *létrehozó*. Ha a jelentést megosztja a munkatársakkal, csak Olvasó nézetben fogják tudni használni azt; ők *felhasználók*. További információ az [Olvasó nézetről és a Szerkesztési nézetről](consumer/end-user-reading-view.md).
    
    A jelentésszerkesztővel való ismerkedés nagyszerű módja egy [bemutató megtekintése](service-the-report-editor-take-a-tour.md)
   > 
 

## <a name="step-2-start-exploring-your-dataset"></a>2. lépés: Az adatkészlet feltárása
Most, hogy adatokhoz csatlakozott, megismerkedhet a felülettel.  Ha valami érdekeset talál, létrehozhat egy irányítópultot, hogy figyelje, és hogy ellenőrizze, hogyan változik az idő múlásával. Nézzük meg, hogyan is működik ez.
    
1. A jelentésszerkesztőben a lap jobb oldalán található **Mezők** ablaktábla használatával fogunk létrehozni egy vizualizációt.  Jelölje be a **Gross Sales** (Bruttó értékesítés) és a **Date** (Dátum) melletti jelölőnégyzetet.
   
   ![Mezőlista](media/service-get-started/fields.png)

2. A Power BI elemzi az adatokat, és létrehoz egy vizualizációt.  Ha először a **Date** melletti négyzetet jelölte be, egy táblázat fog megjelenni.  Ha először a **Gross Sales** négyzetét jelölte be, egy diagram fog megjelenni. Váltson át egy másik adatmegjelenítési módra. Tekintsük meg ezeket az adatokat egy vonaldiagramon. Válassza a vonaldiagram ikonját (más néven sablonját) a **Megjelenítések ablaktáblán**.
   
   ![jelentésszerkesztő kiválasztott ikonnal](media/service-get-started/gettingstart5new.png)

3. Ez érdekesnek tűnik, szóval *rögzítsük* egy irányítópulton. Vigye az egeret a vizualizáció fölé, és válassza a **Rögzítés** ikont.  Ha rögzíti a vizualizációt, a rendszer az irányítópulton tárolja és naprakészen tartja, hogy egyetlen pillantással nyomon tudja követheti a legújabb értékeket.
   
   ![gombostű ikon](media/service-get-started/pinnew.png)

4. Mivel ez egy új jelentés, a rendszer először kéri, hogy mentse, mielőtt vizualizációkat rögzíthetne irányítópultokon. Adjon nevet a jelentésnek (példa: *Értékesítés az idő függvényében*), majd válassza a **Mentés és folytatás** lehetőséget. 
   
   ![Jelentés mentése párbeszédablak](media/service-get-started/pbi_getstartsaveb4pinnew.png)
   
5. Rögzítse a vonaldiagramot az új irányítópulton, és adja neki a „Financial sample for tutorial” („Oktatóanyag pénzügyi mintája”) nevet. 
   
   ![jelentés elnevezése](media/service-get-started/power-bi-pin.png)
   
1. Válassza a **Rögzítés** lehetőséget.
   
    A rendszer egy sikert jelző üzenettel (a jobb felső sarokban) tájékoztatja, hogy a vizualizáció csempeként hozzá lett adva az irányítópulthoz.
   
    ![Rögzítve az irányítópulton párbeszédablak](media/service-get-started/power-bi-pin-success.png)

6. A csempeként a vadonatúj irányítópulthoz rögzített vonaldiagram megtekintéséhez válassza az **Ugrás az irányítópultra** lehetőséget. Az irányítópultot még jobbá teheti további vizualizációs csempék hozzáadásával, és a [csempék átnevezésével, átméretezésével, összekapcsolásával és áthelyezésével](service-dashboard-edit-tile.md).
   
   ![Irányítópult rögzített vizualizációval](media/service-get-started/power-bi-new-dashboard.png)
   
   A jelentéshez bármikor visszatérhet, ha az új csempét választja az irányítópulton. A Power BI a jelentéshez lépteti vissza Olvasó nézetben. A felső menüsorban a **Jelentés szerkesztése** lehetőséget választva váltson vissza a Szerkesztési nézetre. Miután a Szerkesztési nézetre váltott, folytassa a felülettel való ismerkedést és a csempék rögzítését. 

## <a name="step-3--continue-the-exploration-with-qa-natural-language-querying"></a>3. lépés: A felülettel való ismerkedés folytatása a Q&A-val (a természetes nyelvű lekérdezésekkel)
1. Az adatok gyors feltárásához próbáljon kérdést feltenni a Q&A mezőben. A Q&A-kérdésmező az irányítópult tetején (**Tegyen fel kérdést az adataival kapcsolatban**), illetve a jelentés felső menüsorában (**Kérdés feltevése**) található. Próbálja meg beírni például a „what segment had the most revenue” („melyik szegmensben volt a legnagyobb árbevétel”) kérdést.
   
   ![Q&A-vászon](media/service-get-started/powerbi-qna.png)

2. A Q&A megkeresi a választ, és egy vizualizáció formájában jeleníti azt meg. Válassza a gombostű ikont, ![gombostű ikon](media/service-get-started/pbi_pinicon.png) hogy ezt a vizualizációt is megjelenítse az irányítópulton.
3. Rögzítse a vizualizációt a „Financial sample for tutorial” („Oktatóanyag pénzügyi mintája”) irányítópulton.
   
    ![Rögzítés az irányítópulton párbeszédablak](media/service-get-started/power-bi-pin2.png)

4. Térjen vissza az irányítópultra, melyen meg fog jelenni az új csempe.

   ![irányítópult rögzített diagrammal](media/service-get-started/power-bi-final-dashboard.png)

## <a name="clean-up-resources"></a>Erőforrások felszabadítása
Most, hogy befejezte ezt az oktatóanyagot, törölheti az adatkészletet, a jelentést és az irányítópultot. 

1. A bal oldali navigációs sávon válassza a **Saját munkaterület** lehetőséget.
2. Válassza az **Adatkészletek** lapot, majd keresse meg az oktatóanyaghoz importált adatkészletet.  
3. Válassza a három pontot (...), majd a **Törlés** lehetőséget.

    ![Adatkészlet törlése](media/service-get-started/power-bi-delete.jpg)

    Az adatkészlet törlésével a jelentést és az irányítópultot is törli. 


## <a name="next-steps"></a>Következő lépések
Készen áll, hogy több mindent kipróbáljon?  Íme néhány nagyszerű módszer a Power BI megismeréséhez.

> [!div class="nextstepaction"]
> [Kapcsolódás online szolgáltatásokhoz](consumer/end-user-connect-to-services.md)

