---
title: Relatív dátumszeletelő vagy -szűrő használata a Power BI Desktopban
description: Ismerje meg, hogyan használhat szeletelőket és szűrőket a relatív dátumtartományok korlátozására a Power BI Desktopban.
author: mihart
manager: kvivek
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 07/27/2018
ms.author: mihart
LocalizationGroup: Create reports
ms.openlocfilehash: 692d752756590945eb17e2f512929f7303727e94
ms.sourcegitcommit: 70192daf070ede3382ac13f6001e0c8b5fb8d934
ms.translationtype: HT
ms.contentlocale: hu-HU
ms.lasthandoff: 09/22/2018
ms.locfileid: "46564808"
---
# <a name="use-a-relative-date-slicer-and-filter-in-power-bi-desktop"></a>Relatív dátumszeletelő és -szűrő használata a Power BI Desktopban
A **relatív dátumszeletelővel** vagy **relatív dátumszűrővel** időalapú szűrőket alkalmazhat az adatmodellek bármely dátumoszlopára. A **relatív dátumszeletelő** használatával például a megjelenítést korlátozhatja az utóbbi harminc napban (vagy hónapban, naptári hónapban stb.) történt értékesítési eseményekre. Az adatok frissítésekor pedig a relatív időszak automatikusan alkalmazza a vonatkozó relatív dátumkorlátokat.

![](media/desktop-slicer-filter-date-range/relative-date-range-slicer-filter_01.png)

## <a name="using-the-relative-date-range-slicer"></a>A relatív dátumtartomány-szeletelő használata
A relatív dátumszeletelőt bármely más szeletelőhöz hasonlóan használhatja. Egyszerűen hozzon létre egy **szeletelő** vizualizációt a jelentéshez, majd válasszon ki egy dátumértéket a **Mező** értékeként. A következő képen az *OrderDate* mező van kiválasztva.

![](media/desktop-slicer-filter-date-range/relative-date-range-slicer-filter_02.png)

Válassza ki a karátot a **relatív dátumszeletelő** jobb felső sarkában, és megjelenik egy menü.

![](media/desktop-slicer-filter-date-range/relative-date-range-slicer-filter_03.png)

A relatív dátumszeletelőnél válassza a *Relatív* lehetőséget.

Ezután válassza ki a beállításokat. A *relatív dátumszeletelő* első legördülő menüjében a következőlehetőségek közül választhat:

* Utolsó
* Következő
* Ez

Ezek a lehetőségek az alábbi ábrán láthatók.

![](media/desktop-slicer-filter-date-range/relative-date-range-slicer-filter_04.png)

A *relatív dátumszeletelő* következő (középső) beállításában egy szám beírásával megadhatja a relatív dátumtartományt.

A harmadik beállításban kiválaszthatja a dátummértéket. A következők közül választhat:

* Napok
* Hetek
* Hetek (naptári)
* Hónapok
* Hónapok (naptári)
* Évek
* Évek (naptári)

Ezek a lehetőségek az alábbi ábrán láthatók.

![](media/desktop-slicer-filter-date-range/relative-date-range-slicer-filter_05.png)

Ha abban a listában a *Hónapok* lehetőséget választja, a középső beállításban pedig a 2. bemenetet, akkor a következők történnek: ha ma július 20. van, a szeletelő által korlátozott vizualizációk adatai az előző két hónapra, azaz a május 20-tól június 20-ig (a mai napig) tartó időszakra korlátozva jelennek meg.

Összehasonlításképp, ha a *Hónapok (naptár)* elemet választotta volna, a vizualizációk a május 1-től június 30-ig tartó időszakra (az utolsó két teljes naptári hónapra) lennének korlátozva.

## <a name="using-the-relative-date-range-filter"></a>A relatív dátumtartomány-szűrő használata
Relatív dátumtartomány-szűrőt is létrehozhat az egyes jelentésoldalakhoz vagy a teljes jelentéshez. Ehhez egyszerűen húzzon egy dátummezőt a **Lapszintű szűrők** vagy a **Jelentési szint szűrői** területre a **Mező** ablaktáblán, amint az alábbi ábrán látható.

![](media/desktop-slicer-filter-date-range/relative-date-range-slicer-filter_06.png)

A dátummező áthúzása után a **relatív dátumszeletelő** testreszabásához hasonlóan módosíthatja a relatív dátumtartományt. Válassza a **Relatív dátum szerinti szűrés** lehetőséget a **Szűrő típusa** legördülő menüből.

![](media/desktop-slicer-filter-date-range/relative-date-range-slicer-filter_07.png)

A **Relatív dátum szerinti szűrés** kiválasztása után itt is három beállítás adható meg, köztük a középső numerikus mező, ahogy a szeletelő esetében is.

![](media/desktop-slicer-filter-date-range/relative-date-range-slicer-filter_08.png)

Ez minden, amit tudnia kell a relatív dátumkorlátozások jelentésekben való használatáról.

## <a name="limitations-and-considerations"></a>Korlátozások és szempontok
A **relatív dátumtartomány-szeletelők** és -szűrők használatára jelenleg a következő korlátozások és szempontok vonatkoznak.

* A **Power BI** adatmodelljei nem tartalmaznak időzóna-információkat. A modellek tudják tárolni az időadatokat, de nem jelölik az időzónákat.
* A szeletelők és a szűrők minden esetben az UTC-időn alapulnak, így ha beállít egy szűrőt egy jelentésben, majd egy másik időzónában tartózkodó kollégájának, mindketten ugyanazokat az adatokat fogják látni. Ha azonban nem az UTC-időzónában tartózkodik, előfordulhat, hogy az időeltolódás nem felel meg a vártnak.
* A helyi időzónában rögzített adatok a **Lekérdezésszerkesztő** segítségével alakíthatók át UTC-idővé.

