---
title: "Telefonra optimalizált Power BI-jelentések megtekintése"
description: "Itt a Power BI telefonos alkalmazásokban való megtekintésre optimalizált jelentésoldalak használatáról olvashat."
services: powerbi
documentationcenter: 
author: maggiesMSFT
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 01/04/2018
ms.author: maggies
ms.openlocfilehash: 4f3441e2f933ee8964fc77e3166aeede97bcfba9
ms.sourcegitcommit: 25489cf87c31fc107a5337fa1dd36506897c4bbb
ms.translationtype: HT
ms.contentlocale: hu-HU
ms.lasthandoff: 01/05/2018
---
# <a name="view-power-bi-reports-optimized-for-your-phone"></a>Telefonra optimalizált Power BI-jelentések megtekintése

A következőkre vonatkozik:

| ![iPhone](media/mobile-apps-view-phone-report/ios-logo-40-px.png) | ![Android rendszerű telefon](media/mobile-apps-view-phone-report/android-logo-40-px.png) |
|:--- |:--- |
| iPhone-ok |Android rendszerű telefonok |

Mikor létrehoz egy Power BI-jelentést a Power BI Desktopban, létrehozhatja [annak a Power BI telefonos alkalmazásokban való megtekintésre optimalizált verzióját](desktop-create-phone-report.md).

Ezután, ha megnyit egy Power BI-jelentést a telefonján, a Power BI felderíti, ha a jelentésnek van telefonra optimalizált változata, és automatikusan azt nyitja meg álló tájolásban.

![Jelentés álló tájolásban](media/mobile-apps-view-phone-report/07-power-bi-phone-report-portrait.png)

Ha a jelentésnek nem létezik telefonra optimalizált változata, a jelentés akkor is megnyílik, azonban a nem optimalizált fekvő tájolásban. Még a telefonra optimalizált jelentések esetében is, ha a telefont oldalra fordítja, a jelentés a nem optimalizált nézetben jelenik meg az eredeti jelentéselrendezésben. Ha csak egyes oldalak vannak optimalizálva, álló tájolásban egy üzenet jelenik meg, amely értesíti, hogy a jelentés fekvő tájolásban tekinthető meg.

![Nem optimalizált jelentésoldal](media/mobile-apps-view-phone-report/06-power-bi-phone-report-page-not-optimized.png)

A Power BI jelentések többi funkciója továbbra is működik a telefonra optimalizált jelentésekben. Ismerje meg részletesebben az alábbiak kínálta lehetőségeket:

* [Jelentések iPhone készülékeken](mobile-reports-in-the-mobile-apps.md). 
* [Jelentések Android telefonokon](mobile-reports-in-the-mobile-apps.md).

## <a name="filter-the-report-page-on-a-phone"></a>Jelentésoldalak szűrése telefonon
Ha egy telefonra optimalizált jelentéshez szűrők vannak definiálva, a jelentés telefonon való megtekintésekor alkalmazhatja ezeket a szűrőket. 

1. Koppintson a Szűrő ikonra ![Szűrő ikon a telefonon](media/mobile-apps-view-phone-report/power-bi-phone-filter-icon.png) a lap alján. 
2. Az alapszintű és a speciális szűrők használatával az Ön számára érdekes eredményeket jelenítheti meg.
   
    ![Telefonos BI-jelentés speciális szűrője](media/mobile-apps-view-phone-report/power-bi-iphone-advanced-filter-toronto.gif)

## <a name="cross-highlight-visuals"></a>Vizualizációk keresztkiemelése
A vizualizációk keresztkiemelése a telefonos jelentésekben ugyanúgy működik, mint a Power BI szolgáltatásban és a fekvő tájolású telefonos jelentésekben: amikor adatokat jelöl ki egy vizualizációban, ezzel az oldalon lévő egyéb vizualizációk vonatkozó adatai is ki lesznek jelölve.

A [Power BI szűrés és kiemelés funkcionalitásáról itt talál](power-bi-reports-filters-and-highlighting.md) további információkat.

## <a name="select-visuals"></a>Vizualizációk kijelölése
Amikor a telefonos jelentésekben kijelöl egy vizualizációt, a telefonos jelentés kiemeli és középre fókuszálja az adott vizualizációt, és kikapcsolja a vászonmozdulatokat.

Ha egy vizualizáció van kijelölve, azon belül végezhet különféle mozdulatokat, például görgetést. A vizualizáció kijelölésének megszüntetéséhez csak érintse meg a képernyőt a vizualizáció területén kívül.

## <a name="open-visuals-in-focus-mode"></a>Vizualizáció megnyitása fókusz módban
A telefonos jelentések is rendelkeznek fókusz móddal, így ezekben is kinagyíthatja az egyes vizualizációkat azok és a jelentés részletesebb vizsgálata céljából.

* A telefonos jelentésben koppintson a vizualizáció jobb felső sarkában a három pontra (**...**), majd a **Kiterjesztés fókusz módra** lehetőségre.
  
    ![Kiterjesztés fókusz módra](media/mobile-apps-view-phone-report/power-bi-phone-report-focus-mode.png)

A fókusz módban végrehajtott módosítások megjelennek a jelentésvásznon és viszont, így a részletes vizsgálat zökkenőmentesen végezhető. Ha például kiemel egy értéket egy vizualizációban, majd visszavált a teljes jelentésre, a teljes jelentés a vizualizációban kiemelt értékre szűrve jelenik meg.

Egyes műveletek a képernyőméret-korlátok miatt csak fókusz módban hajthatóak végre:

* A vizualizációban megjelenő információk **részletes elemzése**. A telefonos jelentésekben [a részletes elemzések kibontásáról és összecsukásáról](mobile-apps-view-phone-report.md#drill-down-in-a-visual) az alábbiakban olvashat.
* A vizualizációban lévő értékek **rendezése**.
* **Visszaállítás**: A vizualizáció vizsgálata során végrehajtott lépések törlése, és a jelentés létrehozásakor megadott definíciók visszaállítása.
  
    Az összes vizsgálati lépés a vizualizációról való törléséhez koppintson a három pontra (**...**), majd a **Visszaállítás** lehetőségre.
  
    ![Visszaállítás](media/mobile-apps-view-phone-report/power-bi-phone-report-revert-levels.png)
  
    A visszaállítás a jelentés szintjén (az összes vizualizáció minden vizsgálati lépésének törlése) vagy az egyes vizualizációk szintjén (egy adott vizualizáció minden vizsgálati lépésének törlése) lehetséges.   

## <a name="drill-down-in-a-visual"></a>Vizualizációk részletes elemzése
Ha a vizualizációban vannak hierarchiaszintek definiálva, részletes elemzést végezhet a vizualizációban megjelenő részletes információk szintjén majd onnan vissza léphet. A [vizualizációk részletes elemzési funkcionalitását](power-bi-visualization-drill-down.md) a Power BI szolgáltatásban vagy a Power BI Desktopban adhatja hozzá. A részletes elemzés telefonon csak a telefonra optimalizált Power BI-jelentésekben elérhető. 

1. A telefonos jelentésben koppintson a jobb felső sarokban a három pontra (**...**), majd a **Kiterjesztés fókusz módra** lehetőségre.
   
    ![Kiterjesztés fókusz módra](media/mobile-apps-view-phone-report/power-bi-phone-report-focus-mode.png)
   
    Ebben a példában a sávok az államokra vonatkozó értékeket mutatják.
2. Koppintson a Vizsgálat ikonra ![Vizsgálat ikon](media/mobile-apps-view-phone-report/power-bi-phone-report-explore-icon.png) a bal alsó sarokban.
   
    ![Vizsgálat mód](media/mobile-apps-view-phone-report/power-bi-phone-report-explore-mode.png)
3. Koppintson **A következő szint megjelenítése** vagy a **Kibontás a következő szintre** lehetőségre.
   
    ![Kibontás a következő szintre](media/mobile-apps-view-phone-report/power-bi-phone-report-expand-levels.png)
   
    Most a sávok a városokra vonatkozó értékeket mutatják.
   
    ![Kibontott szintek](media/mobile-apps-view-phone-report/power-bi-phone-report-expanded-levels.png)
4. Ha a bal felső sarokban lévő nyílra koppint, visszatérhet a telefonos jelentéshez, miközben az értékek még mindig az alsóbb szinten vannak kibontva.
   
    ![Még mindig az alsóbb szinten kibontva](media/mobile-apps-view-phone-report/power-bi-back-to-phone-report-expanded-levels.png)
5. Az eredeti szintre való visszalépéshez koppintson ismét a három pontra (**...**), majd a **Visszaállítás** lehetőségre.
   
    ![Visszaállítás](media/mobile-apps-view-phone-report/power-bi-phone-report-revert-levels.png)

## <a name="next-steps"></a>További lépések
* [A Power BI telefonos alkalmazásokhoz optimalizált jelentések létrehozása](desktop-create-phone-report.md)
* [Power BI-irányítópult telefonos nézetének létrehozása](service-create-dashboard-mobile-phone-view.md)
* [Bármely méretre optimalizált rugalmas vizualizációk létrehozása](desktop-create-responsive-visuals.md)
* További kérdései vannak? [Kérdezze meg a Power BI közösségét](http://community.powerbi.com/)

